# -*- mode: mandoku-view; -*-
#+TITLE: 遵生八牋
#+DATE: 2015-08-24 23:26:11.193616
#+PROPERTY: ID KR3j0172
#+PROPERTY: BASEEDITION WYG    
#+PROPERTY: JUAN 卷十七
<pb:KR3j0172_WYG_017-1a>¶
欽定四庫全書¶
　遵生八牋卷十七¶
　　　　　　　　　　　　　眀　髙濓　撰¶
　　靈秘丹藥牋上¶
　髙子曰食藥者可以長年仙經論之矣故羲皇嚅¶
　藥制醫治人百疾自華扁諸家復遺方書以利天¶
　下後世好生之徳何無量哉今人天真散失幻體¶
　空虚不思補髓填精斡旋造化長年將無日矣悲¶
<pb:KR3j0172_WYG_017-1b>¶
　歟余㓜病羸復苦瞶眼僻喜談醫自家居客遊路¶
　逢方士靡不稽首傾嚢以索竒方秘藥計今篇篇¶
　焉盈卷秩矣即余自治羸疾頓壯矇疾頓眀用以¶
　治人應手奏效神哉藥之方歟余寳有年計所徵¶
　騐不可枚舉兹不自秘并刻以助遵生一力他若條¶
　分疾病次備方藥當質之專科無問是編所冀智者¶
　原病合方心運妙用寳以䕶命兼以活人則方寸即¶
　為夀域豈不勝彼寳金玉而甘心泉壌者哉錄成牋¶
<pb:KR3j0172_WYG_017-2a>¶
　曰靈秘丹藥¶
　　丹藥¶
秘傳龍虎石煉小還丹¶
　(余生平酷嗜方藥屢獲竒效故信愈篤而好益專兹/丹始焉得之終南王師燕中復遇至人叅同秘訣今)¶
　(不自私錄以濟人見/者幸勿視以肉眼)¶
　　龍虎石丹序¶
夫龍虎石者乃人元造化之至寳也自軒轅皇帝所¶
傳製煉之丹方後鍾呂二仙再修接命之秘法葢求¶
<pb:KR3j0172_WYG_017-2b>¶
延年之術惟童真未破不假他力而徑自還丹已破¶
河車必得至藥而復全性命龍虎即男女之法象男¶
女乃隂陽之妙化也隂陽未漓其體渾然故能感召¶
天地氤氲之氣盗奪日月磅礴之精其氣充塞五臓¶
遍歴諸經溢之於内為氣為血滲之於外為水為膏¶
聖人以法術而採取用以施水火既濟之功運週天¶
還返之妙鍊成黄芽白雪玉液金英火煉味醎水¶
飛味淡其體不一其色不定餌陽煉則補益真隂¶
<pb:KR3j0172_WYG_017-3a>¶
餌隂煉則强壯元陽返本還元歸根復命單服散片而¶
順絡調經扶衰救老合服羣丹而祛除百病起死回生¶
致真氣而日益日盛使諸隂而時剝時消自然身輕體¶
健返老還童百日成功千期輕舉實大丹之根基乃人¶
元之上藥也但無徳之人終身難遇若夙有仙風道骨¶
者得遇此道屏除六慾絶棄貪嗔濟貧㧞苦廣積隂行¶
凡人不問老少男女五勞七傷諸虚百損遺精白濁喘¶
𠻳風癱婦人崩漏子宮乆冷不成胎孕小児諸疾並皆¶
<pb:KR3j0172_WYG_017-3b>¶
服之無有不治然須緩緩服乆自効欽蒙御賜詩曰採¶
取須龍虎烹煉合隂陽服之二三載肌膚自榮光欽此¶
謹録成帙珍藏世寳云¶
　　取龍虎水法¶
龍屬木虎屬金即童男童女取之時謹擇有五種不男¶
五種者生逮變半凟也生者外腎不舉逮者聲雄皮粗¶
變者&KR2509;羶狐臭半者黄痩多病凟者疥癩瘡疽五種不¶
女羅紋股交脉也羅者隂戸上有横骨紋者狐臭體氣¶
<pb:KR3j0172_WYG_017-4a>¶
股者實女也交者聲雄髪粗皮膚粗糙無顏色脉者瘡¶
疾病患殘疾二鼎器務擇眉清目秀滿月之相三停相¶
等唇紅齒白髪黒聲清肌膚細潤年方十二三嵗至十¶
五六未破者用黍稷稲粱紅豆紅棗犽猪鯽魚等味與¶
彼食之忌葱蒜韮薤五葷三厭穢汚二水戒喧譁戲謔¶
手舞足蹈恐耗散精華取之時先調百日十月起三月¶
止置磁缸或磁罈於静處收貯以盖盖之積至二三石¶
聴候煉用¶
<pb:KR3j0172_WYG_017-4b>¶
　　隂煉法¶
將前積取二水置磁缸三四口或五六口於静通溝去¶
䖏毎缸止放五分龍虎水加井水五分下眀礬二兩白¶
术二兩松栢葉各二兩取楊桞棍三四莖一扎順攪千¶
餘下盖之勿動勤看待水澄清去葢慢慢湢去清水又¶
加井水滿缸以絹羅濾去渣滓又攪三二百轉葢之澄¶
清又盡湢去清水仍加井水又濾又攪又湢如此十餘¶
次直待水香為止候水盡用米篩二三箇内鋪薄綿紙¶
<pb:KR3j0172_WYG_017-5a>¶
將渾龍虎石取入篩紙上待水乾移在日色處以竹刀¶
畫成骨牌路晒亁如粉之白即是隂煉龍虎石用磁盒¶
收貯合藥用此石能補心生精飬血之至藥也¶
　　又一方¶
將積下的龍虎水炤前安半缸加井水半缸令九分滿¶
另用皁角一斤煎水一桶加白礬四兩在内聽用取南¶
桑北榆東槐西桞中松各一枝共紥成一握攪前缸龍¶
虎水千餘轉㸃皂角白礬水二三碗勿動待他澄清湢¶
<pb:KR3j0172_WYG_017-5b>¶
去清水再加井水令滿仍入皂角白礬水二三碗再攪¶
四五百轉待澄清湢去清水再加井水令滿渾攪用空¶
缸一口以瓢連忙淘入空缸内剰泥脚二三碗不用復¶
攪百十轉澄清水仍加清水攪渾乗渾連忙又淘入空¶
缸内又剰泥脚不用又澄又湢去清水又加井水又攪¶
渾又淘過又剰脚如此十餘次方湢水盡用净灰半缸¶
按實上鋪絹一方絹上鋪紙將渾秋石傾在紙上䕃亁¶
亦將刀竹畫成骨牌路晒亁即是隂煉收用¶
<pb:KR3j0172_WYG_017-6a>¶
　　河煉法¶
將前積收二水炤前隂煉置器一様煉法只是置浄器¶
積二水不過夜一日一煉不用井水取南流東流河水¶
依前法多加河水飛煉晒亁比隂煉上等潔白此河煉¶
石丹方用乳膏丸服能消痰止𠻳專治勞𠻳大有功效¶
　　陽煉法¶
擇露天空地砌灶二眼坐東朝西安三尺二二尺四鍋¶
二口鍋近處安缸四口先積下龍虎水二缸或三缸方¶
<pb:KR3j0172_WYG_017-6b>¶
洗浄鍋銹先於大鍋内入五瓢灶内慢火粗𤎅至起沫¶
以笊籬撇去油沫直待𤎅至不起沫方起過小鍋内細¶
𤎅大鍋内仍添二三瓢又𤎅去沫又起過小鍋来如此¶
少少漸添漸起直待前積二水𤎅盡大鍋住火只在小¶
鍋内慢慢火𤎅用鏟刀不住手鏟待水乾成膏上用一¶
小鍋小缸合住鍋口週圍用泥封固完宻止留一孔出¶
水氣盡孔内飛出金星青氣仍以泥封孔眼缸底用濕¶
布一方不可水大但嘗以水潤之小火燒至鍋底紫色¶
<pb:KR3j0172_WYG_017-7a>¶
退火冷定過夜第二日先去口泥浄揭開昇缸上的已¶
永靈藥紅黒白各色者另收聴用另打黄芽將鍋内黒¶
膏子鏟起另入一口小鍋内用磚架起大火燒待黒烟¶
盡連鍋通紅退火眼冷酌量下井水或露泉等水尤妙¶
燒滚先將浄缸一口於室内止安竹篩篩内鋪紙濾滴¶
清水入缸篩内黒渣不用將濾下清水看如水清碧就¶
磁盤煎出浄石来如畧有些黄色還用前小鍋煎乾再煅¶
一火眼冷如下水煎滚炤前淋入缸内直看淋下的水¶
<pb:KR3j0172_WYG_017-7b>¶
如井水一般清碧方以磁盤用磚支住徐徐添炭火煎¶
前淋的水滚以竹鏟不住手鏟直待前煎鏟焙乾畧帯¶
潮取出傾在紙上晒乾似雪之白此是陽煉之法¶
　　又一方¶
鍋煎法同前火用桑柴直煎至水盡鏟焙成黒粉末先¶
用陽城罐十數外用紙觔泥固了隂亁將末装入固濟¶
罐内上用鐵燈盞坐口以鐵絲纒紐周圍用鹽泥封固¶
嚴宻炭火炙乾於地下用釘三箇釘地離四指髙坐藥¶
<pb:KR3j0172_WYG_017-8a>¶
罐於釘上周圍用磚砌成百眼爐先下底火徐徐添至平¶
口盞内徐徐添水勿令乾了到火三炷香盡退火冷定¶
去鐵線開看升盞上的另收打黄芽罐内的秋石取出¶
碾為末加露水煎待末化炤前用篩子置於磁盆上篩¶
内先鋪生絹一方次鋪紙二層將煎滚的水傾入篩紙¶
内濾清入盆内去黒渣不用將淋下清水用銀鍋煎乾¶
成白秋石再添露水煎直待石化了仍換紙於篩内再¶
淋再煎如此九次丹訣云九𤎅九打似氷霜去滷除羶¶
<pb:KR3j0172_WYG_017-8b>¶
為上藥將石收貯銀器内或磁罐内用黄蠟封口墜入¶
井中去火毒三日取出毎日空心白滚水服三五分此¶
石是人身五行化生以法煉成三陽之炁服之能補腎¶
中真水最壮丹田之元炁實人元之丹也¶
　　乳煉秋石竒方¶
童便二桶用皂角十二兩水九碗煎至三碗傾入便内¶
用桃桞枝攪打便水二千餘下淀清傾去濁脚次将杏¶
仁十兩打碎煎汁三碗倒在便内又如前攪打二千餘¶
<pb:KR3j0172_WYG_017-9a>¶
下去清留濁又将猪脂油十二兩熬成汁去滓傾入便¶
内又攪千餘下浮膜傾去又淀清將人乳汁用滚湯泡¶
成塊傾入便内再攪如前又淀一日傾去清水下底濁¶
粉漿水用木杓乗起傾桑皮紙上先将毛灰一矼作一¶
沉窝将桑皮紙放灰上以滲便水紙上乾白膩粉即成¶
秋石矣不可動揺晒一二日磁瓶收起毎秋石一兩入¶
柿霜三錢同和毎用白滚湯調服一二分起至七八分¶
止空心時服此粉益夀延年返元還本髪白變黒百疾¶
<pb:KR3j0172_WYG_017-9b>¶
不生不必配藥謂之乳煉法也¶
　　取秋石氷片法¶
将煎熬黒粉内打淋出的清碧秋石水或十碗或五七¶
碗装入大白磁礶内於冬至後數九天埋露天地下葢¶
口嚴宻勿令撒土在内凍七日後取出掃土浄揭去葢¶
将秋石水傾出另器内其淡秋石如氷俱結在礶底鏟¶
取出放白磁盤内晒乾其味甜淡用銀器收貯早晩空¶
心服之能清痰降火補氣生津之妙藥¶
<pb:KR3j0172_WYG_017-10a>¶
　　煉伏火黄芽法¶
用前積下的龍虎石三四斤將露水再煑烹再淋再打¶
火九次直煉得如白玉相似方用陽城礶量盛半斤大¶
的外用猪毛泥固謹晒乾收抹浄礶内約装秋石半斤¶
在内坐入眀爐内風匣大火化開成清汁方用前缸上¶
收的巳汞㸃上以白㸃白以紅㸃紅以黒㸃黒即成伏¶
火黄芽待汁清取出冷定成一白玉陀其色難定或如¶
玉或金色或白中𢃄紅或黒色丹書云其白容易得一¶
<pb:KR3j0172_WYG_017-10b>¶
黒最難求所以分有五色以應五行内滋五臓實乃飬¶
生之至藥也鄭思逺訣曰淮南煉秋石黄蒂發金花秋¶
石原非石金花不是花花從秋裏得石向春中葩子母¶
同一䖏如住仙人家秋石是真鉛金花號黄芽黄芽非¶
别物内象取精華¶
　　取秋石汞花法¶
将磁盤煎取龍虎石時看煎至六分乾時滚起圓泡急¶
将銀茶匙挑起放白綿紙上晒乾銀器收貯此汞花最¶
<pb:KR3j0172_WYG_017-11a>¶
是輕清先天之藥服之令人肌膚瑩光身體壮徤其功¶
無比¶
　　煉黄芽法¶
將前初煉秋石鍋𤎅成黒膏時缸合昇取的巳汞靈藥¶
先㨂置小白礶口如錢大者用猪毛泥固濟隂乾將靈¶
汞五錢口大或一兩装入礶内口用白破碟底相成圓¶
錢坐口上以鐵線扎𦂳鹽泥封固縝宻用火炙乾口地¶
下錠釘三箇離地二指髙將藥礶坐上用磚砌百眼爐¶
<pb:KR3j0172_WYG_017-11b>¶
先用底火慢慢燒四寸香漸漸加至小半肚火一炷香¶
口上用新筆塗水濕葢香盡去火冷定開出其黄芽昇¶
在礶葢上起下如金色一餅此乃是龍虎初弦至美之¶
炁名曰金花又曰黄芽服之令人五臓化生先天精氣¶
元神祛除百病消化痰涎自保長生也¶
　　鍊白雪法¶
亦將巳汞靈藥炤取黄芽法一様封固打火葢黄芽初¶
陽之氣易走易飛宜火小火小色變輕黄即黄芽白雪¶
<pb:KR3j0172_WYG_017-12a>¶
乃二陽之氣比黄芽火候畧加大些其藥自然變白此¶
黄白造化乃天地隂陽人元自然變化非人功力所為¶
也火足冷定將下一餅如白玉之象亦是龍虎至英之¶
氣名曰白英又號白雪服之令人自然三田生氣五臓¶
添華百病不生諸痰永息精神壮而病自安矣¶
　　取冬氷法¶
将煉龍虎石時取清碧之水用茶鍾十箇各盛半碗在¶
内於數九天擺在露下次日早水面俱結氷以小刀貼¶
<pb:KR3j0172_WYG_017-12b>¶
碗週圍輕輕畫離碗邉挑取出輕放大氷盤内晒乾即¶
如春餅様的圓氷花令人清晨将些須入口噙化生津¶
化痰其功甚效¶
　　至妙晒煉乾秋石法(此石乃人之精氣結成豈容/見火燒煉以傷生氣惟此法)¶
　　(乃得人元至妙/大理最上一乗)¶
擇僻静去䖏築一臺髙三尺三寸上置缸五口積龍虎¶
水五滿缸於三伏天晒露遇風雨葢之晒至半缸并成¶
三缸仍晒仍露至止得二三斗之數方取不見水的新¶
<pb:KR3j0172_WYG_017-13a>¶
磚十二箇浸入水内一夜第二日取出晒乾至晩又浸¶
如此直待水通乾了為止尋一幽隂静室打掃潔浄地¶
下噴水濕以竹劈成篾片稀鋪濕地上将浸的磚側擺¶
篾上上用筐葢周圍泥封口縫䕃七日開看其磚上生¶
出秋石如白玉苖一二寸長輕掃下来收在銀器内將¶
前磚炤前仍取五七次直待不生為止此煉法不經水¶
火不泄元靈惟仗日精月華煆煉亦得助氣添靈如服¶
此石比水火煆者加功效過半矣¶
<pb:KR3j0172_WYG_017-13b>¶
　　混元毬製取甜秋石法¶
於僻静露天去䖏置缸三五口積滿龍虎水於三伏天¶
日晒夜露遇風雨葢之天晴去葢直晒至水耗只存至¶
大半缸將混元毬十數箇浸入内葢之勿動直過冬待¶
至第二年三伏天方取出毬来於日中晒伏盡剖破其¶
毬内生白雪玉英其味甘美極能補心血化老痰浸毬¶
的缸底亦結生如氷相似亦取出晒乾另合藥用功亦¶
同前¶
<pb:KR3j0172_WYG_017-14a>¶
　　煉真土法¶
煉真土時須於秋分後取山東東三府地方的人中黄¶
㨂擇成顆粒方圓者為妙成稀片者不用採取四五担¶
就於本地方尋浄地方下做木郎頭一箇翻打碎晒極乾¶
用火煨過成灰畧存性方入蒲包装載回来取河水煎¶
滚先將煆過的人中黄入缸内將滚水冲泡攪打均待¶
冷用篩子内鋪粗布將水淋過渣不用將淋的人中黄¶
水用鍋於露天砌灶煎乾連鍋煆紫色待烟盡退火冷¶
<pb:KR3j0172_WYG_017-14b>¶
定仍入秋露水再煎滚水仍以篩子内鋪綿紙一層將¶
水乗熱淋滴過方換浄鍋再煎乾鏟出真土始装入固¶
濟陽城礶内燈盞固口鹽泥封𦂳入地爐内大火打三¶
炷香香盡退火冷定取開將真土仍用露水再煎滚再¶
用紙隔過再煎乾再入陽城礶打三炷香冷定取出復¶
碾復煎復淋復打火如此九次取出真土如氷如雪香¶
甘味美收貯存後配合龍虎石養成丹丸服之令人脾¶
胃壮健精神倍加百病不生諸痰永息所謂真土製真¶
<pb:KR3j0172_WYG_017-15a>¶
鉛真鉛擒真汞真汞歸真土身心寂不動即此義也¶
　　取紅鉛法¶
須擇十三四的美鼎謹防五種破敗不用務選眉清目¶
秀齒白唇紅肌膚細膩三停相等好鼎算他生年月日¶
起約至五千四十八日之前後先看兩腮如花額上有¶
光身熱無喘腰膝酸疼困倦即時癸將䧏矣先備絹帛¶
或用羊胞做成槖籥或用金銀打的偃月器式候他花¶
開即與繫合隂處令他于椅櫈上平坐不可欹側如覺¶
<pb:KR3j0172_WYG_017-15b>¶
有經取下再換一付多餘處用絹帛夾展更換收入磁¶
盆内待經盡同製古法五千四十八日近有十三而来¶
有十六七而至何也皆因受父母氣血厚薄難以期定¶
如得年月日應法乃是真正至寳為接命上品之藥如¶
前後不等只作得首鉛初次金鉛二次紅鉛三次以後¶
皆屬後天紅鉛只宜配合藥不宜单服食既眀採取聴¶
候製伏三腥五濁必須仔細脩煉方成至寳¶
　　製紅鉛法¶
<pb:KR3j0172_WYG_017-16a>¶
將烏梅一斤煎水一桶去梅候冷取得紅鉛或器或帛¶
俱入梅水内洗下用梅水時看紅鉛如有一箇止用梅¶
水三碗或多或少隨意加減不可太過不可不及梅水¶
洗下来的鉛再加井水或河水用大磁盆令装滿以棍¶
攪數十轉用葢葢之勿動待水清輕湢去水將墜下的¶
鉛仍加水又打又澄如此七次或九次數足湢去水止¶
剰得渾漿水一碗或半碗取浄灰用盆盛貯中剮一孔¶
量容多少以輕絹鋪着灰上絹上鋪紙把鉛漿傾入紙¶
<pb:KR3j0172_WYG_017-16b>¶
上䕃水盡方取于日色䖏晒乾即此是製&KR2509;羶垢之法¶
方可入藥配合服之專主助血其功甚大¶
　　製首經至寳法¶
將取的五千四十八日真正初經或器或帛以一碗新¶
解童便洗下對清水十碗進礬一錢攪百十轉澄定湢¶
去清水再換清水十碗仍打澄清湢去清水浄加頭生¶
男嬌乳一鍾同入金器内紙糊三四遭放在日色中晒¶
三日或用泥封口入灰缸内小頂火飬三日取出為末¶
<pb:KR3j0172_WYG_017-17a>¶
再用乳&KR1582;膏子為丸一箇鼎的分作九丸或十五丸用¶
辰砂為衣擇甲子庚申日清浄身心於子時更衣焚香¶
服三丸以無灰酒或乳送下服後静坐片時存神定意¶
如覺身熱時取頭生乳一鍾服下静攝即解¶
　　製靈鉛法¶
將前取紅鉛或器或帛量多少用燒酒一大碗洗下旋¶
轉百遭置於静䖏待酒澄清慢慢湢去酒存住紅鉛加¶
酒一碗仍打轉澄清湢去酒始加清水逐去酒味待水¶
<pb:KR3j0172_WYG_017-17b>¶
清湢水盡将鉛傾入大磁盤内晒乾其鉛胎色不變如¶
牛黄様不泄元靈之氣将此鉛配金乳粉合成丸丹每¶
日五更用酒吞服五分自覺身輕體健效不可述丹書¶
云先補氣後補血補得丹田温温熱上至頂門泥丸宮¶
下至脚板湧泉穴一身四大俱補通致使精神無露泄¶
誠哉是言也葢未服紅鉛之初先行服氣之法既服其¶
氣須補其血不可偏廢工夫血為榮氣為衛榮衛調和¶
自然長生也¶
<pb:KR3j0172_WYG_017-18a>¶
　　製金乳粉法¶
製乳粉時先擇美鼎先㸔嬰童肥白有精神者此是氣¶
血盛而乳可用亦須頭生年方二八三七纔可取下一¶
碗或半碗對露水均平攪百遭過夜其乳自分逼去水¶
將乳入磁盤晒乾碾細成粉積得半斤聴用¶
　　製乳酥法¶
取乳之法同前看乳有一碗下舶上硫半分攪匀放在¶
飯上蒸熟取出晾冷乳面上結一層如豆腐皮挑起晒¶
<pb:KR3j0172_WYG_017-18b>¶
乾即乳酥配紅鉛淡秋石作丸服¶
　　煉乳膏法¶
取乳不拘多少用銀鍋以磚支住用灰火慢慢煎熬用¶
銀茶匙不住手攪將週圍邉上俱用茶匙刮下来不然¶
焦了不中用只宜慢火若火大其膏盡黒𤎅至七分乾¶
時以磚墊起離火尺餘髙将藥烘乾只用九分乾為止¶
色黄白為上粉紅次之焦黒不用¶
　　取梅子法¶
<pb:KR3j0172_WYG_017-19a>¶
梅子者乃先天混沌純一至真元英之氣所結包一身¶
之精粹最難得之者也如取之時先㝷黄婆調擇美鼎¶
之法具于前篇惟得黄婆調理鼎器不許喧譁歌舞恐¶
傷真氣不妄食五葷煎炒以致動火有耗精血皆難成¶
也如鷄之抱卵龍之養珠勿揺勿動朝夕謹慎此鼎與¶
取首鉛虎水不同務要身形端正氣血均平於十三嵗¶
以上調理起算他生年數至五千四十日看他天應星¶
紅光滿面地應潮發火燒身急以紙入隂戸探看如得¶
<pb:KR3j0172_WYG_017-19b>¶
黄水癸将動矣此真是候也與彼槖籥繋上癸水一至¶
急取槖籥内㸔癸中如有一㸃粉紅色之結硬者即是¶
梅子忙将珠砂末穿衣置于金銀器盒内貯勿令泄氣¶
不然化作黄水矣如癸水中㝷覔不見令彼黄婆看彼¶
花叢内有血絲纒裹以中指挑㫁擇取出来同前穿衣¶
至第二日清晨用乳香煎湯服之便覺精神昏悶五體¶
不收渾身氣喘體汗急命黄婆取蟠桃酒服之以解其¶
燥過此一畨百病蠲除延夀一紀¶
<pb:KR3j0172_WYG_017-20a>¶
　　又取法¶
照前看鼎癸若動時急将寳珠丹與鼎服之良乆命其¶
騎坐空穴将槖籥與托住虎穴額上輕拍數下其藥即¶
降矣如降時仍同前用硃砂穿衣銀盒收貯如不降再¶
服¶
　寳珠丹方¶
　　麝香當門子(一粒/)朝腦(五分/)紫梢花(一錢去梗/)¶
　　大力子(一錢/)　　丁香(一錢/)紅花(一錢/)¶
<pb:KR3j0172_WYG_017-20b>¶
　　急性子(五分/)　斑毛(一對去/翅足)紅娘子(一對去/翅足)¶
　右九味碾為細末每服半分無灰酒送下¶
　　又一法¶
亦要看鼎器将近五千四十八數或前或後但身中覺¶
熱面赤癸将至矣命黄婆使彼俯伏兩脚尖着地脚眼¶
抵住肛門黄婆以中指撥開花叢見一紅星如櫻桃者¶
即是紅梅急以星劍摘取下来配合淡龍虎石滚圓外¶
用硃砂或金箔穿衣用銀器収貯聴用此乃是生擒活¶
<pb:KR3j0172_WYG_017-21a>¶
取之法也其功甚妙其氣甚全只好仔細不可造次也¶
　　取後天日月一枝花法¶
此丹須是後天亦禀父母元氣精血所結人得服之亦¶
能却病既無病擾豈不延生採擇之法亦擇無敗美鼎¶
又要經調不調者不用看他前月經從某日時到次月¶
其日預備器物令彼騎坐置一空穴将器抵住虎穴待經¶
一来取出經中有一成粒者如枸杞様急以雄黄硃砂¶
末温養銀器收貯服用酒送下如不服存後配合混元¶
<pb:KR3j0172_WYG_017-21b>¶
丹服此丹比梅子難得但十八九二十上下不拘已破¶
未破俱各有之毎月服二三粒使元氣不散精神不耗¶
服乆令人生子如要交合百戰百勝其效甚速¶
　　詩曰¶
月月一枝花隂山是我家有人認得我還丹即是他詩¶
　乃人人通知其法不易輕傳得知者慎勿蹉過慇&KR2950;¶
　採取而服之自保長生也¶
　　取黍米金丹法¶
<pb:KR3j0172_WYG_017-22a>¶
擇童男童女各年方二八像皆不干於五種破敗俱要¶
清秀合於美鼎男要精通女要經行令彼交合如得成¶
孕當以黍稷稲粱犽猪鯽魚與彼食之不可妄食五葷¶
煎炒之物務要調理得中待到八箇月上下㸔他兩乳¶
脹大有紅脉聚扵乳頭藥将熟矣先将銀打成二小礶¶
急與彼合住兩乳繫在主腰内𦂳合不時取㸔恐有走¶
失如取下一粒黍粒之大或一滴似金汁色黄異香急¶
用硃砂末合成一丸或分三丸銀盒収貯擇黄道吉日¶
<pb:KR3j0172_WYG_017-22b>¶
煎乳香湯服之即得解形換骨永得長生取此丹時全¶
要仔細如落地即入地不見如見太陽即化成炁而去¶
矣戒之慎之¶
　　製何首烏法¶
取天壇王屋山的何首烏不拘多少如有十斤用黒豆¶
一斗先以鹽水浸藥與豆半日撈起入蒸籠内蒸三炷¶
香取出晒乾如此三次去水加酒浸透炤前蒸三次後¶
加蜜水拌之蒸三次共九次毎一次三炷香数足晒乾¶
<pb:KR3j0172_WYG_017-23a>¶
去豆將何首烏研成細末収貯聴候後配藥用葢何首¶
烏得天地五行正氣包含五色所以滋飬五臓外皮黒¶
滋腎水内紅絲補心血中心黄徤脾胃皮内青益肝氣¶
内含白消肺痰與常不同草木中之聖藥也¶
　　製茯苓法¶
擇雲南来的外黄内白結實好茯苓不拘多少用刀削¶
去外面粗皮㕮咀成豆水浸一夜第二日上磨磨細以¶
羅篩濾去皮膜多加水漂打轉澄清水仍攪打三五次¶
<pb:KR3j0172_WYG_017-23b>¶
湢去水盡用洗净白包袱一箇弔起四角將茯苓粉起¶
在包袱内滴水亁方取入盤内加人乳拌匀晒亁再加¶
乳又晒如此一月或半月方搗為極細末用磁器收貯¶
聼候配藥用茯苓性温平味苦氣清淡能安魂魄除驚¶
悸補肝氣益心血利水道通神眀大有竒功為中焦之¶
聖藥也¶
　　製蓮粉法¶
取蓮粉不拘多少先以水浸脹洗去紅皮擇去心連水¶
<pb:KR3j0172_WYG_017-24a>¶
磨成漿以絹袋紐去渣將粉加水漂去澁水待清湢水¶
盡亦起在包袱内滴水盡方晒亁再搗成末以磁器貯¶
收聼用葢蓮粉性温味甜氣薄能補中益氣壯心神消¶
水榖除驚悸實肌膚為補中之聖藥也¶
　　製芡&KR2521;法¶
取硬壳鷄頭打去壳搗成粉方着水漂待清湢去水將¶
粉入盤中晒亁再搗為末収貯芡實性平味薄氣㣲清¶
補中氣調胃氣益心血壯元陽乃助中之聖藥也¶
<pb:KR3j0172_WYG_017-24b>¶
　　製熟地黄法¶
將淮慶熟地黄不拘多少先用酒洗净入籠蒸一炷香¶
取出晒亁再用酒拌潤仍入籠蒸一炷香如此拌九次¶
取出乗潤搗千餘下分小餅晒亁再搗再晒為末収貯¶
聼用熟地黄性温味甜氣厚得酒製而補諸經之虚益¶
肝經之血能潤肺經之水注心經之液為補中血虚之¶
聖藥也¶
　　製人參法¶
<pb:KR3j0172_WYG_017-25a>¶
擇好孩児黄揀參結實者用蜜水潤軟絹袋盛貯入酒¶
米飯内蒸三次晒乾為極細末聴用人參性㣲熱味苦¶
氣㣲厚能潤肺生津補諸虚不足生氣生脉乃藥中之¶
聖藥也¶
　　製川椒法¶
擇鮮紅開口者用閉口者不用将粗紙襯鍋底㣲火炒¶
脆碾為細末用紙鋪地下去火毒一夜方收聴用椒乃¶
通氣之物去寒氣通滯氣清心眀目大有竒功也¶
<pb:KR3j0172_WYG_017-25b>¶
　　製小茴香法¶
将茴香擇去梗末浄不拘多少㣲火同鹽炒令香熟篩¶
去鹽為末亦用紙鋪地下去火毒一夜收起聴用茴香¶
乃下部之藥極能益腎水和中氣助正蠲邪其功甚大¶
　　河煉龍虎丸¶
河煉龍虎石(一斤/)首經至寳(三錢/)金乳粉(一兩/)¶
右将三味共為細末放大氷盤内用乳膏對紅棗肉和¶
匀入木臼内搗千餘下如膠相似取出丸如桐子大先¶
<pb:KR3j0172_WYG_017-26a>¶
用硃砂滚身次用金箔穿衣晒乾用磁器収貯於毎日¶
五更時或乳或蓮肉湯吞服一錢五分臨晩酒服一錢¶
此河煉乃隂陽純粹之精因感物而滲泄扵外以法而¶
採煉成丹服之令人心血調而肺氣伸故痰火見之而¶
消化喘𠻳見之而平伏永無勞咳之患¶
　　隂煉龍虎五精丸(治勞瘵/虚弱)¶
用龍虎石(五兩/)　金乳粉(五兩/)　紅鉛(二兩/)¶
　白茯苓(二兩/五錢)　蓮粉(一兩/六錢)　　芡實粉(一兩/)¶
<pb:KR3j0172_WYG_017-26b>¶
　地骨皮(一兩/)¶
右七味共合一處用乳膏為丸如梧桐子大金箔為衣¶
晒乾用磁瓶収貯毎日早取頭生男乳吞服一錢日進¶
三服加至一錢五分服之七日痰消火息喘咳即止服¶
之半月病覺甦醒服之一月大病即安如常陽事虚舉¶
以花頭小雞隂乾為末服之陽即不舉服藥時忌牛羊¶
茶醋房勞等事服此五精丸先除去夙疾以致脾壮五臓¶
安和氣血充溢百病不侵後乆服小還丹始得延年益¶
<pb:KR3j0172_WYG_017-27a>¶
夀住世長生也¶
　　陽煉龍虎五精丸¶
用陽煉龍虎石(五兩金/之精)茯苓(二兩木/之精)蓮肉粉(一兩水/之精)¶
　椒末(一兩火/之精)小茴香(二兩土/之精)¶
右將五味各拌勻入大磁盤内外加乳粉二兩人乳五¶
錢飛羅麵打糊為丸如梧桐子大每日起更時分無灰¶
好酒吞服三十六粒此藥專補腎經生精氣益真水葢¶
腎居北屬水天一生水水為萬物之先故為人一身之¶
<pb:KR3j0172_WYG_017-27b>¶
依本醫經曰萬物有根則生無根則息先服河煉清淡¶
火次服隂煉滋心血再服陽煉壮元陽陽壮生隂精精¶
旺産真氣氣盛育元神精氣神全病從何生老子云神¶
不外遊精不泄氣不散兮别無訣若還四象入中央不¶
怕靈丹不自結此謂至言也既得復全之方再服至藥¶
長生不老在我矣¶
　　二煉龍虎五精丸¶
用陽煉龍虎石(二兩/三錢)　隂煉龍虎石(二兩/七錢)¶
<pb:KR3j0172_WYG_017-28a>¶
　茯苓(一兩/五錢)　何首烏末(七兩/)　蓮粉(五錢/)¶
　芡實粉(一兩/)　紅鉛(一兩/)　金乳粉(二兩/)¶
右将八味各等末入大磁盤内每日加頭生男乳一茶¶
鍾拌濕晒二七日又加梨汁晒七日足加紅棗肉同入¶
木石臼内搗千餘下令和軟方取出丸如梧桐子大先¶
用硃砂末滚身次將金箔為衣晒乾入磁礶收貯勿令¶
泄氣亦嘗取出亮炤乾不可黴了毎日早五更乳酒頓¶
熱服一錢臨睡時半饑半飽用蓮肉煎湯服五分此藥¶
<pb:KR3j0172_WYG_017-28b>¶
服之半月身内如有風寒暑濕之氣自然消除服至一¶
月故病除根服之百日五臓生精至一年返老還童先¶
服五精丸将身中故病舊患並皆掃蕩使五臓六腑調¶
和精神壮茂而長夀可期矣¶
　　龍虎小靈丹¶
用隂煉龍虎石八兩為末入大磁盤内扵夏至日晒起¶
毎日調人乳日晒夜露遇天隂收藏每月入紅鉛一個¶
同晒直至中秋受過天地金旺之氣扵二十後方晒為¶
<pb:KR3j0172_WYG_017-29a>¶
末約稱一斤之重為止如分兩多少則是配合不均致¶
氣血有不平矣用乳膏和匀略加些須棗肉搗軟丸如¶
菉豆大扵毎日五更時分用乳酒均對頓熱服三十六¶
丸静坐片時使心血下䧏腎氣上昇氣血交通隂陽暢¶
運諸邪逃遁道氣常存矣復有歌訣扵後¶
　　歌訣曰¶
神仙發秘機濟世功無比只此小靈丹妙奪隂陽理先¶
天龍虎石道合乾坤髓半斤隂陽精配入首男乳日夜¶
<pb:KR3j0172_WYG_017-29b>¶
曝中天却從夏至始月月入紅鉛直至中秋止色如桃¶
花鮮噴鼻甘香美日服一分半送下華池水傳自生天¶
經初服人如醉服之至七日體熱何足畏時進蟠桃酒¶
藉以滋靈氣漸至一年餘頓覺超凡類肌體潤且温延¶
年歴人世此丹尚未服大丹安敢餌四體俱屬隂服丹¶
陽填髓先言積隂功功成幸相遇非人莫亂傳妄泄天¶
機罪拱持三光前運自華池水寅初服一粒仰叩神天¶
地此歌即是秘妙口訣非人勿示慎之戒之¶
<pb:KR3j0172_WYG_017-30a>¶
　　小還丹¶
用隂煉龍石(一斤/)　　首經至寳(二兩/)¶
右将二味各為細末共和一䖏以大磁盤盛貯從夏至¶
日起手毎日加人乳一碗調拌均匀放置髙閣去䖏日¶
晒夜露第二日早研碎又拌乳日日如此一月進鮮紅¶
鉛一個製入扵内同晒同露直晒至八月十五日天地¶
金旺之時受過了月華神水復入梨汁三五次方晒乾¶
為末用乳膏紅&KR0037;肉搗和令軟丸如桐子大外用金箔¶
<pb:KR3j0172_WYG_017-30b>¶
穿衣隂乾磁礶收貯不問老少毎日半夜子時分乳酒¶
對半頓熱吞服一錢念¶
長生得道天尊九聲静坐一時方睡初服覺&KR0623;天眀取¶
人乳一鍾服之其熱自退服乆不覺此小還丹即前小¶
靈丹是也一日一錢半年該三十六兩所謂一斤淡石¶
毎日晒積乳共重二斤外将紅鉛四兩共重二斤四兩¶
只可一人服不可缺了毎年晒一次此藥服之一年百¶
病不生隂陽和暢服之二年行歩輕健肌膚榮光服之¶
<pb:KR3j0172_WYG_017-31a>¶
三年髪白返黒齒落更生服之一紀住世永年永作地¶
仙也今将口授訣歌幷註於後¶
　　歌曰¶
夏至一隂生晝夜當天立日餐金烏精夜食玉兎液¶
　夏至乃五月節中也一隂生扵五陽之下是為木火¶
　通明之時此時乗天地咸暢之機攬隂陽宣理之氣¶
　于是晝承日之精夜吸月之液是以日為真火月為¶
　真水水之滋養形中生氣矣餐食者精光交休之義¶
<pb:KR3j0172_WYG_017-31b>¶
　其法以前掃起霜扵夏至一隂生之後以磁盤盛貯¶
　晝則炤扵日以餐烏精夜則鞠眀于月以食兎髓此¶
　不論曉夜當天露立自然日月精華貫徹藥也¶
　　歌曰¶
半斤四兩乳相配成戊巳更有月月紅炤月加于裏¶
　乳者血氣之聚也嬰兒服之可以滋養飢體榮腴經¶
　脉况配靈質灌溉日月精華有不充飫人之榮衛乎¶
　故両情相孚則隂陽之精華感合隂血作乳則彼此¶
<pb:KR3j0172_WYG_017-32a>¶
　之神氣共䖏是乳成戊巳二土猶言媒娉傳道使天¶
　之日月精液人之男女靈質皆有係屬不遊散也月¶
　月紅者實女首經紅鉛也逐月加増則精液交馳而¶
　一氣感應扵虚靈也其法以前霜毎劑半斤加入浄¶
　乳漸和同晒乾再加約共乾一十二兩是半斤霜四¶
　兩乳乃為足也待至一月則進紅鉛一次進之三月¶
　三次為三進紅鉛矣¶
　　歌曰¶
<pb:KR3j0172_WYG_017-32b>¶
莫辭勞苦心煉至中秋日色如桃花鮮入口甘且美¶
　修至靈質不加勤勞莫能聚精餐精服液不以辛勤¶
　莫能㑹神故聚精會神皆禀人之苦心則是人心意¶
　内外兩通專志不違天人恊化也但煉至中秋可以¶
　息功其故何也火滅生土天之令也土旺金盛候之¶
　全也其取義曰秋石葢擬諸此也色如桃花者靈藥¶
　可服之騐也入口甘美者其味滋益之㣲也其法愈¶
　精而金土愈旺故有斯功焉其法前餐食烏兎之霜¶
<pb:KR3j0172_WYG_017-33a>¶
　並和乳經之藥自五月中氣心專志决如法煉至八¶
　月中秋晝夜勞心不可辭苦直候色如桃花甘美充¶
　腴乃為藥靈之成矣¶
服之夀命長彭祖兹可比名曰小還丹秘之莫妄語¶
　藥靈質美乆服自可益夀五行精爽餌之寜不延年¶
　故彭祖永命可以同塗甚言藥物益命之極此乃人¶
　元配合以類交飬則其以精益精以氣益氣以神益¶
　神之妙名曰小還丹焉不比他方金石草木之類故¶
<pb:KR3j0172_WYG_017-33b>¶
　戒莫妄語以泄中和之秘其法以前通靈之藥用磁¶
　礶収藏封固以備不時啓服毎日服三分醇酒送下¶
　　先天服食隂煉龍虎金丹¶
用龍虎二石(八兩先/天元氣)　　蟠桃仙酒(後天/真鉛)¶
　首經至寳(二兩先/天真鉛)　　乳香(一兩黄/婆通引)¶
　氷片(一錢眀/目通竅)　　　　硃砂纒身(安鎮/心身)¶
　金箔穿衣(安魂/鎮魄)　　　日晒月露(取真火/真水)¶
右將各味俱製成粉放磁盤内擇鷄犬不到静處置一¶
<pb:KR3j0172_WYG_017-34a>¶
木架扵黄道吉日起手毎日加乳拌潮日晒夜露七七¶
四十九日以乳為黄婆合和鉛汞三家相見晝夜受日精月¶
華之靈此真隂真陽即真火候也古云自有天然真火候不¶
湏柴炭及吹嘘每遇天隂収藏此藥受了日月精華以成¶
真丹砂加乳膏搗和為丸如菉豆大先用硃砂纒身次¶
與金箔穿衣晒乾收貯專治男女五勞七傷諸虚百損¶
身體痩弱咳𠻳吐痰不思飲食夜夢鬼交遺精婦人小¶
児一切雜症並皆服之每日清晨五分熱酒送下¶
<pb:KR3j0172_WYG_017-34b>¶
　　　詩曰¶
　　東方青龍西白虎　　南是朱雀北𤣥武¶
　　黄婆㑹合入中央　　烏兎煆煉名真火¶
　　四十九日變通靈　　金衣為丸潤丹府¶
　　空心熱酒服五分　　益夀延年似彭祖¶
　　羅浮真人三家相見秋石方¶
先取向陽黄土八斗背隂黒土八斗拌匀用缸八口每¶
缸二斗盛貯每日用童男女便漸漸添滲入土内四十¶
<pb:KR3j0172_WYG_017-35a>¶
九日日晒夜露日足方止将土造成一器外方内虗圓¶
合在一處鐡線扎緊封口徑要三寸六分厚用三釘釘¶
扵地下一尺六寸高周圍磚砌定用炭火四圍均匀先¶
文後武打三炷官香冷定取開内生白雪如瓊玉之状¶
取入銀神室内埋土出火毒九日乳為丸每日服一分¶
加至二三次白湯送下乆服筋强力壮百病皆無勝補¶
藥百倍也¶
　　仙傳秋石配合十精五子丸¶
<pb:KR3j0172_WYG_017-35b>¶
用陽煉龍虎石(十兩/)　隂煉龍虎石(六兩/)　煉法具前¶
　人參　當歸身(酒洗/)　葫蘆芭(㣲炒/)　芡實¶
　蓮花蕋(㣲焙/)　鹿茸(酒浸酥/炙黄)　仙靈皮葉¶
　蒼术(米泔水/浸炒)　枸杞子(酒浸晒乾已上/十味十精藥)¶
　兎絲子(酒浸蒸/七次)巨勝子(焙/)　車前子(酒浸/炒)¶
　栢子仁(取肉/)　(已上五味五子/之藥各二兩)沉香(一兩/)粉草(一兩/)¶
　辰砂(五錢水飛極細/三味升降之藥)加白鉛(一兩即/人乳也)¶
右将衆藥均對分兩用紅棗肉加蜜搗合為丸如梧桐¶
<pb:KR3j0172_WYG_017-36a>¶
子大毎服一百丸白湯送下日進三服服至百日百病¶
消除身輕體徤效難口述也¶
　　龍虎合配五氣丹法¶
葢秋石延命之術乃上古神仙留傳秘法也其妙不外¶
乎隂陽真一交媾而成非心志之專而遇眀師授受之¶
真又烏能奪造化之機而延夀命于無彊也哉噫今之¶
學仙者徒以金石草木脩製成丹而望延夀殊不知皆¶
異類之物豈得與人相契乎葢人禀天地真一之氣憑¶
<pb:KR3j0172_WYG_017-36b>¶
隂陽純粹之精感合而成非隂陽不能變化非真一不¶
能還元經云竹破須将竹補宜又云取将坎位中心實¶
㸃化離宮腹内隂豈得他物而同類乎予因成化癸邜¶
南遊遇仙師尹真人傳授内丹秘訣兼示以三峯真人¶
人元配合五氣接命還丹方法先製服五氣築補完全¶
次㑹合三元結成還丹方得超凡入聖紅鉛真陽鉛也¶
秋石真隂汞也乳酥即真土也鉛汞得土而丹成精氣¶
得神而㑹合故餌之者夀可延而仙可期也今将五氣¶
<pb:KR3j0172_WYG_017-37a>¶
丹藥具後¶
　隂煉秋石(八兩/)　紅鉛(四兩/)　人乳粉(四兩/)¶
　牛乳粉(四兩/)　　酥油(四兩/)¶
已上五味俱製成粉和勻用布裹定綿纒縛𦂳聼用将¶
糯米三斗浸一夜次日上甑蒸将前藥埋在米中炤嘗¶
蒸熟冷定取出藥来将飯用小麯拍成浮米酒用瓶一¶
二個装滿前藥丸成三百六十丸擇吉日服毎日用酒¶
一鍾吞服一粒酒藥俱按三百六十火候周天之數也¶
<pb:KR3j0172_WYG_017-37b>¶
此藥符合天機造化其妙難还不可輕泄¶
　　益容仙丹¶
　淡秋石(五兩味淡補/先天之元氣)白硼砂(二兩五錢止嗽/化痰生津元氣)¶
　片腦(一錢一分蕩諸/邪眀目通竅)薄荷(五兩清潤頭/目消化老痰)¶
　栢子肉(五錢清/和咽膈)　　牛黄(五分除邪去/熱眀目清心)¶
　哈芙蓉(二分温煖丹/田除痰止𠻳)腽肭臍(五分酥炙補胃/煖腰回陽助精)¶
　甘松(五錢開胃甦/脾通氣和血)　硃砂(一兩五錢水飛細/末穿衣安魂除煩)¶
　粉草(一斤去皮/調和藥性)¶
<pb:KR3j0172_WYG_017-38a>¶
熬膏合藥為丸和諸藥性善解百毒将前九味各為細¶
末粉草膏子為丸如菉豆大硃砂穿衣毎日不拘早晩¶
将一丸入口噙化以致津液滿口嚥下丹田澆灌諸經¶
各絡氣到處自然輔正除邪能使肌膚光潤乆服則百¶
病不生萬邪歸正¶
　　　詩曰¶
　　神仙留下濟人丹　安魂定魄駐容顔¶
　　寛胸順氣神凝静　化痰止𠻳暖丹田¶
<pb:KR3j0172_WYG_017-38b>¶
　　生津消渴甘露降　透竅眀目返本源¶
　　毎用一丸常噙化　益夀延年世上仙¶
　　先天真一丹¶
此丹乃大茅君授與二茅君三茅君地仙長生仙藥訣¶
曰上品神仙藥先天真一丹毎朝吞百粒却老返童顏¶
能轉周身氣神功内返還華池灌神水滴滴注𤣥闗隂¶
符調火候黙黙自抽添至誠修煉服管汝夀齊天¶
用白虎首經粉(九鼎/)　隂煉秋石(四兩/)　乳粉(四兩/)¶
<pb:KR3j0172_WYG_017-39a>¶
　乾山藥(四兩/)　石澗菖蒲(九節四兩五/月五日採取)¶
　茅山蒼术(四兩米泔水/浸去粗皮)　甘州枸杞(三兩/)¶
　珍珠(一兩/)　旱蓮子草(二兩/)　菊花蕋(一兩/)¶
　甘草(一兩/)¶
右各味製成細末煉蜜為丸如菉豆大毎服六七十丸¶
加至百丸空心白滚水下¶
　　道藏班龍黑白二神丹¶
　鹿茸(二兩/酥炙)　陳皮(二兩/)　當歸(四兩酒/洗淨)地黄(八兩取/汁為膏)¶
<pb:KR3j0172_WYG_017-39b>¶
　茯苓(二兩人/乳製)鍾乳粉(一兩水/飛用)人參(四兩/)栢子仁(二兩/)¶
　枸杞子(二兩/)麥門冬(一兩/)　生地黄(汁一/碗)白术(二兩/)¶
　沉香(五錢/)¶
右為末煉蜜為丸如桐子大毎服五六十丸秋石湯下¶
治虗損怯症五勞七傷氣血俱虗顔色憔悴無不治之¶
服之美顔色和五臓壮精神美鬚髪補羸痩功莫能述¶
　　長生班龍飛歩丹¶
用上全方加上¶
<pb:KR3j0172_WYG_017-40a>¶
　白膠(二兩/)　紫河車(一具首生/男子為佳)　腽肭臍(一兩/)¶
　綠毛小龜肉一箇同河車煮以桑柴文武火成糜連¶
　汁用搗細和前藥末再入人乳汁一碗同膏和丸如¶
　桐子大每服五六十丸治虚損痿症¶
　　經騐蒼术丸　　又名鉛汞丸¶
用蒼术　一斤半取膏入藥四兩¶
其性燥而辛烈去内外之濕引藥行扵表裏而煎為膏¶
者所以變其質似猶伊尹放太甲於桐為善以成濟世¶
<pb:KR3j0172_WYG_017-40b>¶
之功也用糯米泔浸日半撈起刮去粗皮見白晒乾又¶
将童便浸日半撈起清水洗浄晒乾又煮酒浸日半晒¶
乾仍用糯米泔澄清煑术以爛為度然後於陳米飯上¶
蒸一層飯一層术要取榖氣為佳飯上用荷葉葢定不¶
泄榖氣尤妙晒乾研細末入藥¶
　黄栢　刮去粗皮八兩製炒為末入藥六兩其性雖¶
寒非芩連之可比黄栢能通腎以瀉膀胱之火動則水¶
不寕所以用之者瀉火而寜腎水也剉碎用酒浸三日¶
<pb:KR3j0172_WYG_017-41a>¶
要翻覆浸取出晒乾将蜜拌黄栢用荷葉鋪劄稜起水¶
面上攤黄栢荷葉上蒸一次仍将蜜拌再蒸再晒如此¶
三次用紙鋪鍋底黄栢攤紙上焙茶褐色為度研末入¶
藥¶
　知母　去皮六兩¶
其性潤而老年并虚弱之人火易動津液受尅而嘗涸¶
所以用此專補腎水葢能制烈火之故也剉碎用酒浸¶
三日去酒晒乾隔紙炒焙研細末入藥¶
<pb:KR3j0172_WYG_017-41b>¶
　枳實　四兩¶
老年并虚弱之人火最易動津液受尅而化為痰或平¶
日膏梁之積而成痰葢枳實非他輩之可比且半夏化¶
痰其性燥烈而服之反渴渴増則貪飲矣愈飲愈濕受¶
外邪而痰愈結也貝母去四種痰能表而不能裏南星¶
雖曰去痰能上而不能下因風可用今枳實之功不可¶
勝計剉碎與麩皮同炒茶褐色去麩皮研末入藥¶
　白术　四兩¶
<pb:KR3j0172_WYG_017-42a>¶
大能補脾老年虚弱之人胃火必盛而食善消愈消愈¶
食則脾豈有不損則食不能尅化而用庸消之劑則反¶
傷脾脾胃受傷是無本矣豈能安乎然必用此以禆脾¶
似猶修武僃而禦㓂也剉碎用紙鋪鍋底将麩皮拌白¶
术攤紙上不住手撥焙聞其藥味無麫氣為度研末入¶
藥¶
　當歸　五兩¶
其性温四等治血流者能止凝者能行虚者能補氣者¶
<pb:KR3j0172_WYG_017-42b>¶
能和老年并虚弱之人火旺水衰血必受傷或流或止¶
或凝或行可不用此以和之用酒浸洗剉碎晒乾研末¶
入藥¶
　熟地黄　四兩¶
老年并虗弱之人諸血最虚皆由心之耗而肝之枯也¶
是以四肢血怠足不能履手不能持耳不能聼目不能¶
視膓不能通而多結也所以用此劑以補一身血衰也¶
用酒洗剉碎研末入藥¶
<pb:KR3j0172_WYG_017-43a>¶
　乾山藥　四兩¶
其性温平主腸中補虚除隂熱邪氣益氣力長肌肉治¶
頭風止腰痛補心肺不足潤皮毛主治泄精健忘剉碎¶
晒乾研末入藥¶
　白茯苓　刮去粗皮浄三兩¶
其性去濕利小便調胃氣伐腎邪㵼火乆服安魂飬神¶
延年益夀而無消渴之患剉碎晒乾将紙鋪鍋底用麩¶
皮拌藥攤紙上不住手撥焙至藥無味為度研末入藥¶
<pb:KR3j0172_WYG_017-43b>¶
　防風　去蘆五兩¶
老年并虚弱之人血皆損少則腠理不宻賊風易入必¶
用其驅出之盖防風之性威而不猛剉碎晒乾隔紙焙¶
乾燥研末入藥¶
　真鉛　四兩　隂分之上藥即人乳多以此代鉛¶
其鉛乃取室女天真未䘮欲心未動而自然来者得純¶
隂之正移隂補陽自然而然者其功不可勝言倘人不¶
待時急取隂分之上藥代之用亦不減於真鉛也¶
<pb:KR3j0172_WYG_017-44a>¶
用少年婦人乳二碗其乳者血之化也隂分之上則為¶
乳隂分之下則為血所以用此者以血補血老年并虚¶
弱之人身血必衰此藥之正所謂布衣破而補以布也¶
将麫入乳中調匀打糊丸藥用¶
　真汞　四兩　即秋石也¶
其性鹹能入腎而用童便煎者葢因元氣之未泄而純¶
陽之未䘮煅煉而成所以補元氣老弱之人精氣必損¶
湏用此藥滋補研末入藥右将各藥細末拌勻用乳二¶
<pb:KR3j0172_WYG_017-44b>¶
碗入麫打糊拌藥杵勻丸如桐子大晒乾收貯日漸服¶
之毎服五六十丸淡鹽湯空心下此藥服之專治諸虛¶
百損身體倦怠氣虚中滿不進飲食遍身風濕麻痺眼¶
目昏花腰痛頭暈手足欠順行履艱辛虚怯痰火遺精¶
白濁小便不利胎前產後赤白𢃄下有惡疾者服此𤣥¶
妙無疾者服此强筋骨悅肌膚駐顔色徤脾胃進飲食¶
添精補髓益夀延年其功不可盡述寳之¶
　　度世丹¶
<pb:KR3j0172_WYG_017-45a>¶
如有人抱一切危疾及癱瘓痛楚乆在床枕且暮清心¶
服之戒其嗜慾能安神志定魂魄順五臓和六腑添智¶
慧烏髭鬚通脉絡除勞損續絶補敗葢此藥禀天地中¶
和之氣不燥不熱可以長服如有惡疾肢體不安行歩¶
艱辛飲食少進或寤寐不安或痛連筋骨或十生九死¶
服之是疾皆除駐悅顏色滋潤肌膚聰眀耳目四肢强¶
徤延年益智功效不可具述¶
　枸杞子　仙經云此藥是熒之精益血海足筋骨補¶
<pb:KR3j0172_WYG_017-45b>¶
　　　　　氣安神¶
　甘菊花　是木之精服之聰眀耳目去寒濕手軟利¶
　　　　　九竅通三焦去萼用¶
　逺志　　治胃膈痞悶去憂邪潤肌膚壮筋骨用頭¶
　　　　　搥破取去心¶
　車前子　是鎮星之精益胃安魂魄駐顏去夜驚妄¶
　　　　　想¶
　生地黄　用乾者去蘆經云是太隂之精開心神去¶
<pb:KR3j0172_WYG_017-46a>¶
　　　　　邪養脾胃榮衛之神¶
　巴㦸　　仙經云是黄金之精去心痰補血海身輕¶
　　　　　延年¶
　覆盆子　是神水之精助陽輕身安五臓之神¶
　白术　　是太陽之精能正氣吐逆消食化痰濕飬¶
　　　　　榮衛¶
　肉蓯蓉　擇有肉者其藥一百年一生入小膓補下¶
　　　　　元酒浸七日¶
<pb:KR3j0172_WYG_017-46b>¶
　石菖蒲　細小九節者能昇智慧添神明煖下元補¶
　　　　　虚減小便¶
　兎絲子　酒浸七晝夜晒乾炒令黄色為度¶
　牛膝　　治濕脚氣腰膝疼痛去蘆用酒浸七日¶
　細辛　　療百病順氣益血海去苗用¶
　續斷　　治五勞七傷　何首烏　性濕無毒¶
　地骨皮　去土¶
右各用本土所生逐件擇洗各等分搗為細末煉蜜和¶
<pb:KR3j0172_WYG_017-47a>¶
丸桐子大每服三十丸空心温酒送下服一月百病不¶
生服一年至二年返老還童顔貌若蓮花是病皆除元¶
是仙人之術信之信之¶
　　神仙不老丸¶
養榮衛潤三焦滑肌膚去邪氣惡蠱等疾選竒方云予¶
㓜年勤瘁衰不待時方三十而白髪生自是時時摘去¶
四十九則不勝芟矣乃聴其自然未幾遭䘮天之慘羅¶
哭子之憂心志凋耗白者益多餘者益黄乆之忽遇金¶
<pb:KR3j0172_WYG_017-47b>¶
華山張先生謂予曰予今半百容貌衰甚可以為門戸計¶
進補治氣血以强色身之藥乎慨然傳一方會初得之¶
異人拜而受之遂合服逾百日覺前時之白者黄者皆¶
返黒矣見以為異予遂名之曰神仙不老丸以其藥品¶
槩括為詩曰¶
　　不老神仙功效殊　　駐顏全不費工夫¶
　　人參牛膝川巴㦸　　蜀地當歸杜仲扶¶
　　一味地黄生熟用　　兎絲栢子石菖蒲¶
<pb:KR3j0172_WYG_017-48a>¶
　　更添枸杞皮兼子　細末蜜丸桐子如¶
　　早午臨眠三次服　鹽湯温酒任君餔¶
　　忌飡三白并諸血　能使髭烏髪亦烏¶
用人參　　團結重實上黨者佳去蘆焙乾秤二兩¶
　枸杞子　色紅潤者去蒂酒浸一宿焙乾二兩¶
　兎絲子　以水漂去浮取沉者酒蒸焙乾二兩¶
　石菖蒲　去毛節米泔浸一宿節宻者秤一兩¶
　栢子仁　色紅新者去壳取仁一兩細研臨時入和¶
<pb:KR3j0172_WYG_017-48b>¶
　　　　　藥内¶
　川牛膝　長而潤者去蘆酒浸一宿焙乾一兩半¶
　杜仲　　刮去粗皮搗碎生薑汁拌炒斷絲一兩半¶
　地骨皮　色黄者刮皮浮浄秤一兩¶
　地黄渣　以水浸重者用以浮者搗取汁浸沉者蒸¶
　　　　　透焙乾如是三次色黒者味甘熟秤一兩¶
　　　　　又用生沉者一兩酒浸各用竹刀切忌鉄¶
　　　　　器¶
<pb:KR3j0172_WYG_017-49a>¶
　川當歸　揀大者去蘆頭二兩¶
　川巴㦸　用黒色紫沉大穿心者不用色黄細者搥¶
　　　　　去心酒浸焙一兩¶
右件揀選精製如法勿晒用慢火焙乾若大燥則失藥¶
味待乾即於風前略吹令冷熱相激燥淨秤研為細末¶
煉蜜擇火日捜和於大臼内搗千餘槌丸如桐子大每¶
日空心午時臨卧毎服七十丸温酒鹽湯任下忌食葱¶
白韮白蘆服真粉及藕諸般血葢諸血能破血又解藥¶
<pb:KR3j0172_WYG_017-49b>¶
力若三白誤食亦無他說止令人髭髪不變黒耳大能¶
安養榮衛補益五臓調和六腑滋充百脉潤澤三焦活¶
血助氣添精實髓是最要節色慾使藥力效之速也¶
　　松黄頤夀丹¶
松香一斤嫩白瑩浄者碾為末篩過去渣用新汲水十¶
餘碗砂鍋内桑柴火煮一炷香不住手攪冷定傾出苦¶
水仍換新水更煮更攪如此十四五次直待水煮不苦¶
為度再用白酒四五碗亦煮一炷香冷定取出晒乾碾¶
<pb:KR3j0172_WYG_017-50a>¶
為細末熟地黄半斤懐慶肥大者揀去不黄不用浸蒸¶
爛搗成膏烏梅肉六兩安吉者佳焙乾碾為末¶
右三味和成一處搗和匀如乾散難丸加酒打麫糊少¶
許和之易丸為度如桐子大毎服三五十丸茶酒白湯¶
任下食前服服藥時忌豆腐製藥不可犯鉄器¶
　　大補隂膏¶
安心神健脾胃滋肺金補元氣¶
　茯神　二兩去皮心最能安神定志¶
<pb:KR3j0172_WYG_017-50b>¶
　逺志　　二兩去梗炒亁用¶
　人參　　五錢去蘆能開心眀目養精通神治脾胃¶
　　　　　陽氣充足¶
　白术　　四兩切片水洗去油晒乾能除胃中濕熱¶
　　　　　健脾胃¶
　茯苓　　二兩去皮補定悸¶
　橘紅　　一兩五錢去白主下氣寛中消痰止𠻳¶
　貝母　　一兩五錢薑湯煮過能止𠻳療煩渴安五¶
<pb:KR3j0172_WYG_017-51a>¶
　　　　　臓散胸中鬱結¶
　甘草　　三錢炙去皮主補三焦元氣和消藥毒飬¶
　　　　　血補胃¶
　紫苑　　一兩洗去土補虚止渴安五臓¶
　阿膠　　一兩蛤粉炒成珠能養血除𠻳¶
　五味子　五錢能眀目補胃益肺金¶
　當歸身　三兩酒洗能和補血¶
　生地黄　一兩五錢酒洗能凉血補血滋腎水¶
<pb:KR3j0172_WYG_017-51b>¶
　白芍藥　二兩炒益津液¶
　熟地黄　一兩五錢酒洗蒸九次晒九次大補血壮¶
　　　　　腎善補鬚髪¶
　天門冬　一兩五錢去心能保肺氣¶
　麥門冬　一兩五錢去心能保肺氣令人肥健¶
　兎絲子　二兩水洗去土晒亁能添精補髓¶
　枸杞子　三兩蒸焙亁能眀目延年¶
　黄蘖　　二兩去皮鹽水炒乾能補滋腎水¶
<pb:KR3j0172_WYG_017-52a>¶
　山茱茰　二兩湯浸¶
　知母　　一兩鹽水炒乾能補腎水凉心火¶
原方内有欵冬花一兩桑皮一兩柴胡一兩五錢山藥¶
二兩後進呈許堂改除右切片用井華水二十四碗入¶
鮮薑四兩二錢核桃肉圓眼肉棗肉蓮肉各二十四個¶
烏梅肉十二個春浸半月夏不浸秋浸一日冬浸一日¶
夜於静室内用炭火煎至藥計五碗去藥渣用好蜂蜜¶
二十四兩煎一滚用紙滲去面上沫入前藥同煎至滴¶
<pb:KR3j0172_WYG_017-52b>¶
水不散為度用磁罐盛白紙封口放水盤中露罐口七¶
日去火毒取出每日空服白滚湯調下三茶匙忌食羊¶
肉¶
　　益元七寳丹¶
用何首烏　赤白各一斤用米泔水浸一日竹刀刮去¶
　　　　　皮打塊如棋子大(另有製/法具前)¶
　牛膝　　八兩同前何首烏用黑荳五升木甑沙鍋¶
　　　　　蒸三次晒三次為末加鹽一二錢同浸¶
<pb:KR3j0172_WYG_017-53a>¶
　枸杞子　八兩酒浸洗淨晒乾為末¶
　茯苓　　赤白各一斤赤者用牛乳浸白用人乳浸¶
　　　　　俱一宿晒乾為末¶
　兎絲子　八兩酒浸三日晒乾為末¶
　破故紙　八兩炒乾為末¶
　當歸　　八兩酒浸一宿晒乾為末¶
右七味各不犯鐡器煉蜜為丸如彈子大日進三丸早¶
辰空心酒下午後薑湯下臨卧鹽湯下初服三日小便¶
<pb:KR3j0172_WYG_017-53b>¶
雜色是去五臓中雜病至二七日唇紅口生津液再不¶
夜起三七日體健身輕兩乳紅潤至一月鼻頭酸是諸¶
風百病皆去四十九日目視光眀兩手火熱精氣通實¶
髪白返黒齒落更生陽事强徤丹田如火行走如飛氣¶
力加倍非人不可輕泄乃神仙秘方¶
　補胃瑶臺雪方¶
　　蓮肉(二十兩去/心為粉)　土白术(十兩麩炒/去麩用)¶
　　陳皮(二兩/)　白茯苓(二兩/)　苡仁(八兩/)¶
<pb:KR3j0172_WYG_017-54a>¶
　　芡實(十兩/)　山藥(八兩/)　　砂仁(一兩/)¶
　川椒一兩五錢炒去汗為末已上同和入白糖二觔¶
　　　　　和匀每早白滚湯調服三二錢開胃進飲¶
　　　　　食脾家聖藥也寳之寳之¶
　　紫霞丹¶
治痰湧咳𠻳傷酒解醒或口有穢氣津苦舌乾凉膈平¶
　　胃解愠安神又為清喉要藥¶
　硃砂(四兩一/半為衣)　官硼砂(五錢/)　沉香(一錢/)¶
<pb:KR3j0172_WYG_017-54b>¶
　桂花(一錢/)　　青木香(一錢/)　細芽茶(二錢/)¶
　訶子(一錢/)　　白豆仁(一錢/)　金錢薄荷(四錢/)¶
　氷片(三分/)　　百藥煎(一錢/)　𤣥眀粉(二錢/)¶
右為細末煉大甘草四兩煎汁為丸如小豆大硃砂為¶
衣入口一粒一次噙化¶
　　延齡聚寳酒¶
用何首烏　四兩去皮赤白兼用¶
　生地黄　四兩鮮嫩肥者勿犯鐵器¶
<pb:KR3j0172_WYG_017-55a>¶
　天門冬　二兩去心¶
　槐角子　四兩炒黄色十一月十一日采¶
　石菖蒲　二兩¶
　亁菊花　四兩只用花枝葉不用¶
　五加皮　二兩用真正的¶
　蒼术　　二兩米泔浸一宿竹刀去皮毛茅山的好¶
　枸杞　　二兩去蒂研碎甘州生者¶
　黄精　　二兩用鮮的¶
<pb:KR3j0172_WYG_017-55b>¶
　細辛　　二兩洗淨¶
　白术　　二兩極白者油黄者不用¶
　防風　　二兩去蘆¶
　人參　　二兩去蘆¶
　茯苓　　四兩鮮嫩者¶
　熟地　　四兩忌鉄器¶
　麥門冬　二兩去心¶
　蓮蕋　　四兩¶
<pb:KR3j0172_WYG_017-56a>¶
　桑椹子　四兩黒紫者¶
　蒼耳子　二兩炒揚去刺¶
　肉蓯蓉　二兩黄酒浸去鱗¶
　沙苑白蒺藜　二兩炒去刺¶
　天麻　　二兩如牛角者¶
　甘草　　二兩用大者炙去皮¶
　牛膝　　二兩去鬚¶
　杜仲　　二兩薑汁浸一宿炒去絲¶
<pb:KR3j0172_WYG_017-56b>¶
　當歸　　一兩鮮嫩者¶
右各味炤方擇浄稱定分兩足務要真正藥材切為咀¶
片装入生絹袋内用無灰高黄酒一大罈盛九斗十斗¶
大罈方可將藥装入罈春浸十日夏浸七日秋浸七日¶
冬浸十四日將藥酒每五更空心服三小鍾還卧片時¶
午間再服三鍾尤妙用酒忌生冷生葱生韭腥無益之¶
事少幹無益之物少吃白蘿蔔常忌致誠服者自有功¶
效若服一日歇二三日不依前法取效鮮矣夜間還服¶
<pb:KR3j0172_WYG_017-57a>¶
二三次予年三十九歳服起扵六十四歳鬚髪如漆齒¶
落更生精神百倍耳目聰眀比前大不同矣此方不輕¶
係身命養生至寳仍將藥渣晒亁研末煉蜜為丸如桐¶
子大每服五十丸空心無灰酒下¶
　　延夀酒藥仙方　一名養夀丹¶
専治男婦逺年近日諸虚百損五勞七傷左癱右瘓偏¶
正頭風口眼歪斜半身不遂語言蹇澁筋脉拘攣手足¶
頑麻渾身瘡疥腸風痔漏紫白癜風寒濕脚氣膀胱疝¶
<pb:KR3j0172_WYG_017-57b>¶
氣十膈五噎身體羸痩腰腿疼痛四肢無力皮膚生瘡¶
耳聾眼昏下部虚冷諸般淋瀝婦人經脉不調臍腹疼¶
痛脇背膨脹黄痩面肌口苦舌乾嘔逆𢙣心飲食無味¶
四肢倦怠神鬼驚悸夜多盗汗時發潮熱月事或多或¶
少或前或後心中悶塞不通結成瘕塊時作刺痛或子¶
宮積冷氣毒虚敗赤白𢃄下漸成虚瘵並皆治之此藥¶
方互相製服其和暖香甘能追百病常服補脾養丹田¶
和氣血壯筋骨益精髓身體輕健眀眼目安五臓定魂¶
<pb:KR3j0172_WYG_017-58a>¶
魄潤肌膚返老還童延年益夀其功不可盡述¶
　當歸(去蘆/)　　人參(去蘆/)　白茯苓(去皮/)　草烏(去皮/)¶
　烏藥　　　　杏仁(去皮/尖)　何首烏(去皮/)　川椒(去目/)¶
　川烏(去皮/尖)　　五加皮　　肉蓯蓉(去皮/尖)　枸杞子¶
　砂仁(已上各/五錢浄)　木香　　　牛膝(去蘆/)　　枳壳(去皮/尖)¶
　亁薑(火炮/)　　虎骨(酥炙/黄色)　川芎　　　　香附子(炒去/毛)¶
　香白芷　　　厚朴(薑汁/浸)　陳皮(去白/)　　白术(炒/)¶
　獨活　　　　羗活　　　麻黄(去節/)　　官桂(去皮/)¶
<pb:KR3j0172_WYG_017-58b>¶
　白芍藥　　　半夏(姜汁/浸)　生地　　　　熟地¶
　天麥門冬(去/心)五味子　　防風　　　　細辛(揀淨醋酒/洗去蘆)¶
　沉香　　　蒼术(米泔浸/去皮)小茴香(鹽炒黄已/上各三錢)¶
　破故紙(酒浸/㣲炒)核桃仁(湯浸/去皮)甘草(火炙三味/各一兩浄)紅棗肉¶
　酥油(二味各/半斤)白沙糖(一斤/)¶
右將前藥用細絹袋盛之用燒酒一大罈浸藥三日放¶
在大鍋内用湯浸罈煮兩個時辰取起掘一坑埋三日出¶
火毒取出每日用酒一小鍾病在上食後服病在下空¶
<pb:KR3j0172_WYG_017-59a>¶
心服飲酒畢後將藥查晒亁碾為細末用好花燒酒打¶
糊為丸如梧桐子大每服三十五丸空心好酒下¶
　　羅真人延夀丹¶
治男子五勞七傷諸虚不足隂痿氣弱無力心腎不交¶
精神欠爽小便頻數腰膝疼痛婦人赤白帯下起居倦¶
脚冷麻痺不能乆立腎氣不和臍腹疼痛經水愆期無¶
孕嘗服此藥隂陽升降無偏充實肌膚填精補髓精神¶
倍長强壯筋骨悅顔色固真氣和百脉正三焦烏鬚髮¶
<pb:KR3j0172_WYG_017-59b>¶
堅齒牙耳目聰眀老能輕健斯藥之效何可盡述服至¶
五日體自輕徤至十日精神倍爽半月之後氣力壮勇¶
二十四日後眼目清朗語音響亮一月之餘飲食大進¶
顔色紅潤歩履輕徤冬月手足嘗煖此藥不熱不燥老¶
㓜並皆可服乃仙方也慎勿輕傳¶
　乾山藥(一兩/去皮)　人參(一兩/去蘆)　白茯苓(一兩/去皮)¶
　川牛膝(一兩/酒浸)　杜仲(一兩薑/製去絲)龍骨(一兩/)¶
　川續斷(一兩/去蘆)　鹿茸(一兩/)　當歸(一兩酒/浸洗)¶
<pb:KR3j0172_WYG_017-60a>¶
　山藥苖(一兩/)　北五味(一兩/)　熟地黄(一兩/酒浸)¶
　石菖蒲(一兩/)　楮實子(一兩/去穰)　破故紙(一兩/炒)¶
　麥門冬(一兩/去心)　遼枸杞(五錢/)¶
　如下元虚冷加鹿茸(五錢/)　　附子(五錢/)¶
右為極細末擇天氣晴和揀選好日以酒糊為丸如梧¶
桐子大毎服五十丸或六七十丸淡淡鹽湯送下修合¶
之日須忌婦人雞犬之類日進二服亦可大有功效也¶
　　草還丹　補益¶
<pb:KR3j0172_WYG_017-60b>¶
夫草還丹者不用金石不加燥熱不傷五臓只係草藥¶
為用全在製度之妙將水火無窮之術奪丹砂燒煉之¶
功大壯脾胃進美飲食盖脾屬中央之土乃五臓之主¶
當先調養五臓俱虚百病由此而生此藥益精髓固元¶
陽輕腰膝安五臓通九竅令人耳目聪眀有一老人年¶
七十之上服此藥悅顏色烏鬚髮固齒牙夜能書細字¶
延年益夀乃仙家之良劑平補大有神效¶
　蒼术　四兩用酒醋米泔水鹽各浸一兩¶
<pb:KR3j0172_WYG_017-61a>¶
　茴香(一兩/新者)　　破故紙(一兩酒/浸一宿)川練子(一兩/)¶
　木香　牛膝　葫蘆芭　地龍　山藥¶
　枸杞　茯苓　川山甲(各一/兩)¶
右件晒乾為細末好酒糊為丸如桐子大每服三十五¶
丸温酒送下鹽湯亦可空心服以乾物壓之使力行百¶
歩日進二服¶
　　草靈丹¶
此藥延年益夀添精補髓烏鬚髮固齒牙强筋骨壯氣¶
<pb:KR3j0172_WYG_017-61b>¶
血返老還童冬月服之手心與腮面如噀血行歩輕飛¶
七十老人誠心服餌徤若少年别有竒功不能盡述服¶
之一月乃見其效如要試騐拌飯與白犬食之一月變¶
成黑犬此其騐也老人服至十日便不夜起服藥者不¶
可賴此頻行房事忌黑羊肉鵓鴿桃李果子恐減藥力¶
保而慎之不熱不燥亦無飛走金石藥味過一月耳目¶
聰眀髪白再黒不可輕忽¶
　真川椒(四兩去目/炒出汗)白茯苓(二兩去/皮炒)　川烏(一兩去/皮臍)¶
<pb:KR3j0172_WYG_017-62a>¶
　茴香(二兩/&KR1069;炒)　　蒼术(四兩酒/浸焙乾)　甘草(二兩粉/去皮炙)¶
　熟地(三兩酒/浸)　山藥(二兩/)¶
右為細末煉蜜為丸如桐子大毎服三十丸至四五十¶
丸空心温酒下以乾物壓之¶
　　固真丹(同上方加首經一/次鹿跑草一兩)¶
　　囘陽無價至寳丹¶
用川練子(取肉/二兩)　川牛膝(一兩/)　熟地　　蛇床子¶
　川山甲　　　肉蓯蓉　　　茯神　　巴㦸¶
<pb:KR3j0172_WYG_017-62b>¶
　五味子(各一/兩)　乳香(三錢/)　　鹿茸　　沉檀香¶
　仙靈皮　　　甘草(各五/錢)　　人參(一兩/)破故紙(五/錢)¶
　大茴香(一兩/)　澤㵼(一兩/)　　烏藥(二兩/)兎絲子(五/錢)¶
　鳯眼草(二錢/)　檳榔(一兩/)　　葫蘆巴　蓮心(各五/錢)¶
右為細末煉蜜為丸如梧桐子大毎服三十丸空心好¶
酒下治五勞七傷四肢無力下元虚冷夜夢遺精陽痿¶
等症¶
　　神仙紫霞盃¶
<pb:KR3j0172_WYG_017-63a>¶
昔宋英宗皇帝朝暮思想懇禱祝告上蒼願祈降子忽¶
一日有一道者身穿草衣頭挽雙髻腰懸藥葫蘆擕一¶
水火籃手執龍虎首拄杖偶至玉階羣臣云這道人不¶
知從何入朝衝入金門奏道吾乃蓬莱到此因陛下祈¶
子&KR0548;切貧道聞知奏奉蟠桃延年益夀九轉紫霞盃乞¶
陛下允納帝曰此酒此盃是何仙術從何而至道云此¶
是純陽真人曾慶蟠桃㑹賀王母仙酒盃陛下飲服帝¶
曰有何益于朕道曰但令宮妃有子帝聞甚喜着光禄¶
<pb:KR3j0172_WYG_017-63b>¶
寺筵宴奉賞道曰道人不用筵賞傳下酒杯法化一道¶
青光灼然而去帝稽首叩謝故得子之多¶
　　　偈曰¶
　　蓬莱仙賜紫霞杯　九轉靈丹藥更竒¶
　　萬病盡消身體健　還童返老似嬰兒¶
用硫黄(八兩/)　雄黄(五/錢)　乳香(三/錢)　沒藥(三/錢)¶
　辰砂(五錢/)　血結(二/錢)　沉香(二/錢)　麝香(三/錢)¶
　檀香(三錢/)　降香(一/兩)　牙香(二/兩)　茅香(一/兩)¶
<pb:KR3j0172_WYG_017-64a>¶
　人參　(兩/)　附子(五錢/)川烏(二兩/)川芎(四兩/)¶
　當歸(五兩/)　肉桂(四錢/)破故紙(二/錢)肉蓯蓉(三兩/)¶
　黄精(八兩/)　白芷(三錢/)枸杞(一兩/)芍藥(五錢/)¶
右㕮咀入油煎先用油一斤浸諸藥三二日熬煎藥焦¶
黒色濾去查再復油鍋化溶硫黄再傾出上面清油却¶
將鍋底硫黄傾入水盆内洗去泥土砂石仍將原油化¶
硫黄週而復始三次又傾出上面油存黄另傾出秤毎¶
硫黄一兩用銅杓化開入前麝香末三分攪勻先以小¶
<pb:KR3j0172_WYG_017-64b>¶
酒盃一個用紙封口𦂳中開一孔將化開硫黄藥傾入¶
酒盃内一蕩做酒盃一個如此傾做數個冷定酌酒做¶
法如澆嚮糖相似¶
　　沉香内補丸¶
能除百病補諸虚徤脾胃進飲食添精補髓延年益夀¶
服之年餘身輕體健婦人服之尤妙¶
　沉香(五錢/)　廣木香(五/錢)　乳香　　沒藥(各三/錢)¶
　人參(五錢/)　母丁香(三/錢)　海馬(一對/酥炙)石燕(一對燒/紅醋浸)¶
<pb:KR3j0172_WYG_017-65a>¶
　鹿茸(五錢/酥炙)　仙靈皮(五錢/酥炙)韭子(五/錢)　八角茴香(五錢/)¶
　木通(一兩/炒)　穿山甲(五錢/灰炒)小茴香(一兩/炒黄)甘菊花(五錢/盬炒)¶
　川練子(酒浸一宿去/皮核一兩)蛇床子(一兩/)白茯苓(一兩/)¶
　大附子(一個炮/去皮)川椒(一兩/去目)　枸杞(一兩/)¶
　麝香(少許/)　　丁香(五錢/)　葫蘆巴(入羊腸内/酒煑一兩)¶
右為細末酒糊丸如梧桐子大每服三十丸空心温酒¶
下仍以乾物壓之忌生冷腐粉魚腥諸血四十九日又¶
洗藥用紫梢花松節皮硝三味煎水每日温洗之¶
<pb:KR3j0172_WYG_017-65b>¶
　¶
　¶
　¶
　¶
　¶
　¶
　¶
　遵生八牋卷十七¶
