# -*- mode: mandoku-view; -*-
#+TITLE: 遵生八牋
#+DATE: 2015-08-24 23:26:11.034015
#+PROPERTY: ID KR3j0172
#+PROPERTY: BASEEDITION WYG    
#+PROPERTY: JUAN 卷十一
<pb:KR3j0172_WYG_011-1a>¶
欽定四庫全書¶
　遵生八牋卷十一¶
　　　　　　　　　　　　明　高濓　撰¶
　　飲饌服食牋上¶
　高子曰飲食活人之本也是以一身之中陰陽運行¶
　五行相生莫不由於飲食故飲食進則榖氣充榖氣¶
　充則血氣盛血氣盛則筋力强脾胃者五臟之宗四¶
　臟之氣皆禀於脾四時以胃氣為本由飲食以資氣¶
<pb:KR3j0172_WYG_011-1b>¶
　生氣以益精生精以養氣氣足以生神神足以全身¶
　相須以為用者也人於日用養生務尚淡薄勿令生¶
　我者害我俾五味得為五内賊是得養生之道矣余¶
　集首茶水次粥糜蔬菜薄叙脯饌醇醴麵粉糕餅果¶
　實之類惟取適用無事異常若彼烹炙生靈椒馨珍¶
　味自有大官之饌為天人之供非我山人所宜悉迸¶
　不録其他仙經服餌利益世人歴有成驗諸方制而¶
　用之有法神而明之在人擇其可餌錄之以為却病¶
<pb:KR3j0172_WYG_011-2a>¶
　延年之助惟人量已陰藏陽藏之殊乃進或寒或熱¶
　之藥務令氣性和平嗜慾簡黙則服食之力種種奏¶
　功設若六慾方熾五官失調雖餌仙方終落鬼籍服¶
　之果何益哉識者當自商確編成箋曰飲饌服食¶
　　序古諸論¶
眞人曰脾能母飬四臟養生家謂之黄婆司馬子㣲教¶
人存黄氣納泥丸能致長生太倉公言安榖過期不安¶
榖不及期以此知脾胃全固百疾不生江南一老人年¶
<pb:KR3j0172_WYG_011-2b>¶
七十三歲壯如少者人問所養無他術平生不習飲湯¶
水耳常人日飲數升吾日減數合但只沾唇而已脾胃¶
惡濕飲少胃强氣盛液行自然不濕或冒逺行亦不念¶
水此可謂至言不煩¶
食飲以時饑飽得中水榖變化冲氣融和精血以生榮¶
衛以行臟腑調平神志安寧正氣冲實於内元眞通㑹¶
於外内外邪沴莫之能干一切疾患無從而作也¶
飲食之宜當候已饑而進食食不厭熟嚼仍候焦渇而¶
<pb:KR3j0172_WYG_011-3a>¶
引飲不厭細理必待饑甚而食食勿過飽時覺渇甚而¶
飲飲勿太頻食不厭精細飲不厭温熱¶
太乙眞人七禁文其六曰美飲食養胃氣彭鶴林曰夫¶
脾為臟胃為腑脾胃二氣互相表裏胃為水榖之海主¶
受水榖脾為中央磨而消之化為血氣以滋養一身灌¶
溉五臟故修生之士不可以不美其飲食所謂美者非¶
水陸畢具異品珍羞之謂也要在乎生冷勿食麤硬勿¶
食勿强食勿强飲先饑而食食不過飽先渇而飲飲不¶
<pb:KR3j0172_WYG_011-3b>¶
過多以至孔氏所謂食饐而餲魚餒而肉敗不食等語¶
凡此數端皆損胃氣非惟致疾亦乃傷生欲希長年此¶
宜深戒而亦養老奉親與觀頥自養者之所當知也¶
黄山谷云爛蒸同州羔灌以杏酪食之以匕不以筯南¶
都撥心麵作槐芽温淘糝以襄邑抹猪炊共城香稻薦¶
以蒸子鵝吳興庖人斫松江鱸鱠繼以廬山康王谷水¶
烹曾坑闘品少焉解衣仰卧使人誦東坡赤壁前後賦¶
亦足以一笑也此雖山谷之寓言然想像其食味之美¶
<pb:KR3j0172_WYG_011-4a>¶
安得聚之以奉老人之㫖耳¶
東坡老饕賦云庖丁鼓刀易牙烹熬水欲新而釜欲潔¶
火惡陳而薪惡勞九蒸暴而日燥百上下而湯鏖嘗頂¶
上之一臠嚼霜前之兩螯爛櫻珠之煎蜜滃杏酪之蒸¶
羔蛤半熟以含酒蟹㣲生而帶糟葢聚物之夭美以養¶
吾之老饕婉彼姬姜顔如李桃彈湘妃之玉瑟鼓帝子¶
之雲璈命仙人之蕚緑華舞古曲之鬱輪袍引南海之¶
玻瓈酌涼州之蒲萄願先生之耆壽分餘瀝於兩髦候¶
<pb:KR3j0172_WYG_011-4b>¶
紅潮於玉頰驚暖響於檀槽忽纍珠之妙曲抽獨繭之¶
長繰閔手倦而少休疑吻燥而當膏倒一缸之雪乳列¶
百柁之瓊艘各眼灔於秋水咸骨碎於春醪美人告去¶
已而雲散先生方兀然而禪逃響松風於蟹眼浮雪花¶
於兎毫先生一笑而起𣺌海濶而天高¶
吳郡鱸魚鱠八九月霜下時收鱸三尺以下劈作鱠浸¶
洗布包瀝水令盡散置盤内取香柔花葉相間細切和¶
鱠拌令勻霜鱸肉白如雪且不作腥謂之金虀玉鱠東¶
<pb:KR3j0172_WYG_011-5a>¶
南佳味¶
雜俎曰名食有蕭家餫飩漉去其湯不肥可以瀹茗庾¶
家粽子白瑩如玉韓約作櫻桃饆饠其色不變能造冷¶
胡突鱠鱧魚臆連蒸鹿麞皮索餅將軍曲良翰能為驢¶
&KR0952;駝峰炙¶
何元侈於味食必方丈後稍去猶食白魚䱉腊糖蟹鍾¶
&KR1466;議曰䱉之就腊驟於屈伸蟹之將糖躁擾彌甚仁人¶
用意深懐惻怛至於車螯蚶蠣眉目内缺慙渾淪之竒¶
<pb:KR3j0172_WYG_011-5b>¶
唇吻外緘非金人之愼不榮不悴曾草木不若無聲無¶
臭與瓦礫何異故宜長充庖厨永為口實¶
後漢茅容字季偉郭林宗曾寓宿焉及明旦容殺雞為¶
饌林宗意為已設既而容獨以供母自與宗共蔬藿同¶
飯林宗因起拜之曰卿賢乎哉後竟以孝成徳¶
苕溪漁隠曰東坡於飲食作詩賦以寫之徃徃皆臻其¶
妙如老饕賦豆粥詩是也豆粥詩云江頭千頃雪色蘆¶
茅簷出没晨烟孤地碓舂秔光似玉沙瓶煮豆滑如酥¶
<pb:KR3j0172_WYG_011-6a>¶
我老此身無著處賣書來問東家住晨聽雞鳴粥熟時¶
蓬頭曵履君家去又寒具詩云纎手搓來玉數尋碧油¶
煎出嫩黄深夜來春睡無輕重壓匾佳人纒臂金寒具¶
乃捻頭也出劉禹錫佳話過子忽出新意以山芋作玉¶
糝羮色香味皆竒絶天酥陀則不可知人間决無此味¶
也詩云香似龍涎仍釅白味如牛乳更全清莫將北海¶
金虀鱠輕比東坡玉糝羮誠齋菜羮詩亦云雲子香抄¶
玉色鮮菜羮新煑翠茸纎人間膾炙無此味天上酥陀¶
<pb:KR3j0172_WYG_011-6b>¶
恐爾甜宋太宗命蘇易簡講文中子有楊素遺子食經¶
羮藜含糗之説上因問食品何物最珍對曰物無定味¶
適口者珍臣止知虀汁為羮臣憶一夕寒甚擁爐痛飲¶
夜半吻燥中庭月明殘雪中覆一虀盂連咀數根臣此¶
時自謂上界仙厨鸞脯鳯胎殆恐不及屢欲作氷壺先¶
生傳紀其事因循未果也上笑而然之¶
唐劉晏五鼓入朝時寒中路見賣蒸胡處熱氣騰輝使¶
人買以袍䄂包裙褐底啗謂同列曰美不可言此亦物¶
<pb:KR3j0172_WYG_011-7a>¶
無定味適口者珍之意也¶
倪正父(思/)云魯直作食時五觀其言深切可謂知慙愧¶
者矣余嘗入一佛寺見僧持戒者每食先淡喫三口第¶
一以知飯之正味人食多以五味雜之未有知正味者¶
若淡食則本自甘美初不假外味也第二思衣食之從¶
來第三思農夫之艱苦此則五觀中已備其義每食用¶
此為法極為簡易且先喫三口白飯已過半矣後所食¶
者雖無羮蔬亦自可了處貧之道也¶
<pb:KR3j0172_WYG_011-7b>¶
王逢原思歸賦云吾父八十母髪亦素尚爾為吏夐焉¶
遐路嗷嗷晨烏其子反哺我豈不如鬱其誰訴惟秋之¶
氣慘慄感人日興愁思側睇江濱憶為童子當此凛辰¶
百果始就迭進其珍時則有紫菱長腰紅芡圓實牛心¶
綠蒂之柿獨包黄膚之栗青芋連區烏椑五出鴨脚受¶
彩乎欲核木𤓰鏤丹而成質青乳之梨頳壺之橘蜂蛹¶
醃鹺榠楂漬蜜膳羞則有鵁鶄野鴈澤鳬鳴鶉清江之¶
膏蠏寒水之鮮鱗冒以紫薑雜以茭首觴浮茰菊俎薦¶
<pb:KR3j0172_WYG_011-8a>¶
菁韭坐溪山之松篁掃門前之桐柳僮僕不譁圖書左¶
右或靜黙以終日或歡言以對友信吾親之所樂安閭¶
里其滋久切切余懐欲辭印綬固非效淵明之褊心恥¶
折腰於五斗¶
　茶泉類¶
　　論茶品¶
茶之産於天下多矣若劔南有蒙頂石花湖州有顧渚¶
紫筍峽州有碧澗明月卭州有火井思安渠江有薄片¶
<pb:KR3j0172_WYG_011-8b>¶
巴東有眞香福州有栢巖洪州有白露常之陽羡婺之¶
舉巖丫山之陽坡龍安之騎火黔陽之都濡高株瀘川¶
之納溪梅嶺之數者其名皆著品第之則石花最上紫¶
筍次之又次則碧澗明月之類是也惜皆不可致耳若¶
近時虎邱山茶亦可稱竒惜不多得若天池茶在榖雨¶
前收細芽炒得法者青翠芳馨嗅亦消渇若眞岕茶其¶
價甚重兩倍天池惜乎難得須用自己令人採收方妙¶
又如浙之六安茶品亦精但不善炒不能發香而色苦¶
<pb:KR3j0172_WYG_011-9a>¶
茶之本性實佳如杭之龍泓(即龍/井也)茶眞者天池不能及¶
也山中僅有一二家炒法甚精近有山僧焙者亦妙但¶
出龍井者方妙而龍井之山不過十數畝外此有茶似¶
皆不及附近假充猶之可也至於北山西溪俱充龍井¶
即杭人識龍井茶味者亦少以亂眞多耳意者天開龍¶
井美泉山靈特生佳茗以副之耳不得其逺者當以天¶
池龍井為最外此天竺靈隠為龍井之次臨安於潛生¶
於天目山者與舒州同亦次品也茶自浙以北皆較勝¶
<pb:KR3j0172_WYG_011-9b>¶
惟閩廣以南不惟水不可輕飲而茶亦宜愼昔鴻漸未¶
詳嶺南諸茶乃云嶺南茶味極佳孰如嶺南之地多瘴¶
癘之氣染著草木北人食之多致成疾故當愼之要當¶
採時待其日出山霽霧障山嵐收淨採之可也茶團茶¶
片皆出碾磑大失眞味茶以日晒者佳甚青翠香潔更¶
勝火炒多矣¶
　　採茶¶
團黄有一旗一鎗之號言一葉一芽也凡早取為茶晩¶
<pb:KR3j0172_WYG_011-10a>¶
取為荈榖雨前後收者為佳粗細皆可用惟在採摘之¶
時天色晴明炒焙適中盛貯如法¶
　　藏茶¶
茶宜蒻葉而畏香藥喜温燥而忌冷濕故收藏之家以¶
蒻葉封裹入焙中兩三日一次用火當如人體微温則¶
去濕潤若火多則茶焦不可食矣¶
又云以瓷坛盛茶十觔一瓶每年燒稻草灰入大桶茶¶
瓶座桶中以灰四面塡桶瓶上覆灰築實每用撥灰開¶
<pb:KR3j0172_WYG_011-10b>¶
瓶取茶些少仍復覆灰再無蒸壊次年換灰為之¶
又云空閣中懸架將茶瓶口朝下放不蒸原蒸自天而¶
下故宜倒放¶
若上二種芽茶除以清泉烹外花香雜果俱不容入人¶
有好以花拌茶者此用平等細茶拌之庶茶味不減花¶
香盈頰終不脱俗如橙茶蓮花茶於日未出時將半含¶
蓮花撥開放細茶一撮納滿蘂中以麻皮略縶令其經¶
宿次早摘花傾出茶葉用建紙包茶焙乾再如前法又¶
<pb:KR3j0172_WYG_011-11a>¶
將茶葉入别蘂中如此者數次取其焙乾收用不勝香¶
美¶
木樨茉莉玫瑰薔薇蘭蕙橘花梔子木香梅花皆可作¶
茶諸花開時摘其半含半放蘂之香氣全者量其茶葉¶
多少摘花為拌花多則太香而脱茶韻花少則不香而¶
不盡美三停茶葉一停花始稱假如木樨花須去其枝¶
蒂及塵垢蟲蟻用磁罐一層花一層茶相間填滿紙箬¶
封固入鍋重湯煑之取出待冷用紙封裹置火上焙乾¶
<pb:KR3j0172_WYG_011-11b>¶
收用諸花倣此¶
　煎茶四要¶
　　一擇水¶
凡水泉不甘能損茶味故古人擇水最為切要山水上¶
江水次井水下山水乳泉漫流者為上瀑湧湍激勿食¶
食久令人有頸疾江水取去人逺者井水取汲多者如¶
蟹黄混濁鹹苦者皆勿用若杭湖心水吳山第一泉郭¶
璞井虎跑泉龍井葛仙翁井俱佳¶
<pb:KR3j0172_WYG_011-12a>¶
　　二洗茶¶
凡烹茶先以熱湯洗茶葉去其塵垢冷氣烹之則美¶
　　三候湯¶
凡茶須緩火炙活火煎活火謂炭火之有焰者當使湯¶
無妄沸庶可養茶始則魚目散布㣲㣲有聲中則四邊¶
泉湧纍纍連珠終則騰波鼓浪水氣全消謂之老湯三¶
沸之法非活火不能成也最忌柴葉烟薰煎茶為此清¶
異録云五賊六魔湯也¶
<pb:KR3j0172_WYG_011-12b>¶
凡茶少湯多則雲脚散湯少茶多則乳面聚¶
　　四擇品¶
凡瓶要小者易候湯又㸃茶注湯相應若瓶大啜存停¶
久味過則不佳矣茶銚茶瓶磁砂為上銅錫次之磁壺¶
注茶砂銚煑水為上清異錄云富貴湯當以銀銚煑湯¶
佳甚銅銚煑水錫壺注茶次之¶
茶盞惟宣窑壇盞為最質厚白瑩様式古雅有等宣窑¶
印花白甌式様得中而瑩然如玉次則喜窑心内茶字¶
<pb:KR3j0172_WYG_011-13a>¶
小琖為美欲試茶色黄白豈容青花亂之注酒亦然惟¶
純白色器皿為最上乗品餘皆不取¶
　試茶三要¶
　　一滌器¶
茶瓶茶盞茶匙生鉎(音/星)致損茶味必須先時洗潔則美¶
　　二熁盞¶
凡㸃茶先須熁盞令熱則茶靣聚乳冷則茶色不浮¶
　　三擇果¶
<pb:KR3j0172_WYG_011-13b>¶
茶有真香有佳味有正色烹㸃之際不宜以珍果香草¶
雜之奪其香者松子柑橙蓮心木𤓰梅花茉莉薔薇木¶
樨之類是也奪其味者牛乳畨桃荔枝圓眼枇杷之類¶
是也奪其色者柿餅膠棗火桃楊梅橙橘之類是也凡¶
飲佳茶去果方覺清絶雜之則無辨矣若欲用之所宜核¶
桃榛子𤓰仁杏仁欖仁栗子鷄頭銀杏之類或可用也¶
　　茶效¶
人飲真茶能止渇消食除痰少睡利水道明目益思(出/本)¶
<pb:KR3j0172_WYG_011-14a>¶
(草拾/遺)除煩去膩人固不可一日無茶然或有忌而不飲¶
每食已輙以濃茶漱口煩膩既去而脾胃不損凡肉之¶
在齒間者得茶漱滌之乃盡消縮不覺脱去不煩刺挑¶
也而齒性便苦緣此漸堅密蠧毒自巳矣然率用中茶¶
(出蘇/文)¶
　茶具十六器收貯於器局供役苦節君者故立名管¶
　之葢欲歸綂於一以其素有貞心雅操而自能守之¶
　也¶
<pb:KR3j0172_WYG_011-14b>¶
　　商象(古石鼎也/用以煎茶)　　歸潔(竹筅箒也/用以滌壺)¶
　　分盈(杓也用以/量水斤兩)　　逓火(銅火斗也/用以搬火)¶
　　降紅(銅火筯也/用以簇火)　　執權(凖茶秤也毎杓水/二斤用茶一兩)¶
　　團風(素竹扇也/用以發火)　　漉塵(茶洗也用/以洗茶)¶
　　靜沸(竹架即茶/經支腹也)　　注春(磁瓦壺也/用以注茶)¶
　　運鋒(劖果刀也/用以切果)　　甘鈍(木碪/墩也)¶
　　啜香(磁瓦甌也/用以啜茶)　　撩雲(竹茶匙也/用以取果)¶
　　納敬(竹茶槖也/用以放盞)　　受汚(拭抺布也/用以潔甌)¶
<pb:KR3j0172_WYG_011-15a>¶
　總貯茶器七具¶
　　苦節君(煑茶作爐也用以煎/茶更有行者收藏)建城(以篛為籠封/茶以貯高閣)¶
　　雲屯(磁瓶用以杓/泉以供煑也)　　　烏府(以竹為籃用以資/盛炭為煎茶之)¶
　　水曹(即磁矼瓦缶用以/貯泉以供火鼎)　　器局(竹編為方箱用/以收茶具者)¶
　外有品司(竹編圓橦提合用以收貯/各品茶葉以待烹品者也)¶
　　論泉水¶
田子藝曰山下出泉為蒙穉也物穉則天全水穉則味¶
全故鴻漸曰山水上其曰乳泉石池慢慢者蒙之謂也¶
<pb:KR3j0172_WYG_011-15b>¶
其曰瀑湧湍激者則非蒙矣宜戒人勿食¶
混混不舍皆有神以主之故天神司出萬物而漢書三¶
神山嶽其一也¶
源泉必重而泉之佳者尤重餘杭徐隠翁嘗為余言以¶
鳯凰山泉較阿姥墩百花泉便不及五泉可見仙源之¶
勝矣¶
山厚者泉厚山竒者泉竒山清者泉清山幽者泉幽皆¶
佳品也不厚則薄不竒則蠢不清則濁不幽則喧必無¶
<pb:KR3j0172_WYG_011-16a>¶
佳泉¶
山不停處水必不停若停即無源者矣旱必易涸¶
　　石流¶
石山骨也流水行也山宣氣以産萬物氣宣則脉長故¶
曰山水上博物志曰石者金之根甲石流精以生水又¶
曰山泉者引地氣也¶
泉非石出者必不佳故楚詞云飲石泉兮蔭松栢皇甫¶
曾送陸羽詩幽期山寺逺野飯石泉清梅堯臣碧霄峰¶
<pb:KR3j0172_WYG_011-16b>¶
茗詩烹處石泉嘉又云小石冷泉留早味誠可為賞鑑¶
者矣¶
泉徃徃有伏流沙土中者挹之不竭即可食不然則滲¶
潴之潦耳雖清勿食¶
流逺則味淡須深潭停畜以復其味乃可食¶
泉不流者食之有害博物志曰山居之民多癭腫疾由¶
於飲泉之不流者¶
泉湧出曰濆在在所稱珍珠泉者皆氣盛而脉湧耳切¶
<pb:KR3j0172_WYG_011-17a>¶
不可食取以釀酒或有力¶
泉縣出曰沃㬥溜曰瀑皆不可食而廬山水簾洪州天¶
台瀑布皆入水品與陸經背矣故張曲江廬山瀑布詩¶
吾聞山下蒙今乃林巒表物性有詭激坤元曷紛矯黙¶
然置此去變化誰能了則識者固不食也然瀑布實山¶
居之珠箔錦幙也以供耳目誰曰不宜¶
　　清寒¶
清朗也靜也澂水之貌寒冽也凍也覆水之貌泉不難¶
<pb:KR3j0172_WYG_011-17b>¶
於清而難於寒其瀬峻流駛而清岩奥陰積而寒者亦¶
非佳品¶
石少土多沙膩泥凝者必不清寒¶
蒙之象曰果行井之象曰寒泉不果則氣滯而光不澄¶
寒則性燥而味必嗇¶
氷堅氷也窮谷陰氣所聚不洩則結而為伏陰也在地¶
英明者惟水而氷則精而且冷是固清寒之極也謝康¶
樂詩鑿氷煑朝飱拾遺記蓬萊山氷水飲者千歲¶
<pb:KR3j0172_WYG_011-18a>¶
下有石硫黄者發為温泉在在有之又有共出一壑半¶
温半冷者亦在在有之皆非食品特新安黄山朱砂湯¶
泉可食圖經云黄山舊名黟山東峰下有朱砂湯泉可¶
㸃茗春色㣲紅此則自然之丹液也拾遺記蓬萊山沸¶
水飲者千歲此又仙飲¶
有黄金處水必清有明珠處水必媚有子鮒處水必腥¶
腐有蛟龍處水必洞黒&KR0839;惡不可不辨也¶
　　甘香¶
<pb:KR3j0172_WYG_011-18b>¶
甘美也香芳也尚書稼穡作甘黍甘為香黍惟甘香故¶
能養人泉惟甘香故亦能養人然甘易而香難未有香¶
而不甘者也¶
味美者曰甘泉氣芳者曰香泉所在間有之泉上有惡¶
木則葉滋根潤皆能損其甘香甚者能釀毒液尤宜去¶
之¶
甜水以甘稱也拾遺記員嶠山北甜水遶之味甘如蜜¶
十洲記元洲𤣥澗水如蜜漿飲之與天地相畢又曰生¶
<pb:KR3j0172_WYG_011-19a>¶
洲之水味如飴酪¶
水中有丹者不惟其味異常而能延年卻疾須名山大¶
川諸仙翁修煉之所有之葛𤣥少時為臨沅令此縣廖¶
氏家世壽疑其井水殊赤乃試掘井左右得古人埋丹¶
砂數十斛西湖葛井乃稚川煉丹所在馬家園後淘井¶
出石瓮中有丹數枚如芡實啖之無味弃之有施漁翁¶
者拾一粒食之壽一百六歲此丹水尤不易得凡不淨¶
之器切不可汲¶
<pb:KR3j0172_WYG_011-19b>¶
煑茶得宜而飲非其人猶汲乳泉以灌蒿萊罪莫大焉¶
飲之者一吸而盡不暇辨味俗莫甚焉¶
　　靈水¶
靈神也天一生水而精明不淆故上天自降之澤實靈¶
水也古稀上池之水者非歟要之皆仙飲也(大瓮收藏/黄梅雨水)¶
(雪水下放鵞子石十數塊經年不壊用栗/炭三四寸許燒紅投淬水中不生跳䖝)靈者陽氣勝¶
而所散也色濃為甘露凝如脂美如飴一名膏露一名¶
天酒是也¶
<pb:KR3j0172_WYG_011-20a>¶
雪者天地之積寒也汜勝書雪為五榖之精拾遺記穆¶
王東至大㩬之谷西王母來進嵰州甜雪是靈雪也陶¶
榖取雪水烹團茶而丁謂煎茶詩痛惜藏書篋堅留待¶
雪天李虛已建茶呈學士詩試將梁苑雪煎動建溪春¶
是雪尤宜茶飲也處士列諸末品何邪意者以其味之¶
燥乎若言太冷則不然矣¶
雨者陰陽之和天地之施水從雲下輔時生養者也和¶
風順雨明雲甘雨拾遺記香雲退潤則成香雨皆靈雨¶
<pb:KR3j0172_WYG_011-20b>¶
也固可食若夫龍所行者㬥而霪者旱而凍者腥而墨¶
者及簷溜者皆不可食潮汐近地必無佳泉葢斥鹵誘¶
之也天下潮汐惟武林最盛故無佳泉西湖山中則有¶
之¶
揚子固江也其南泠則夾石渟淵特入首品余嘗試之¶
誠與山東無異若吳淞江則水之最下者也亦復入品¶
甚不可解¶
　　井水¶
<pb:KR3j0172_WYG_011-21a>¶
井清也泉之清潔者也通也物所通用者也法也節也¶
法制居人令節飲食無窮竭也其清出於陰其通入於¶
淆其法節由於得已脉暗而味滯故鴻漸曰井水下其¶
曰井取汲多者葢汲多則氣通而流活耳終非佳品養¶
水取白石子入瓮中雖養其味亦可澄水不淆¶
高子曰井水美者天下知鍾泠泉矣然而焦山一泉余¶
曽味過數次不減鍾泠惠山之水味淡而清允為上品¶
吾杭之水山泉以虎跑為最老龍井眞珠寺二泉亦甘¶
<pb:KR3j0172_WYG_011-21b>¶
北山葛僊翁井水食之味厚城中之水以吳山第一泉¶
首稱予品不若施公井郭婆井二水清冽可茶若湖南¶
近二橋中水清晨取之烹茶妙甚無伺他求¶
　湯品類(三十/二種)¶
青脆梅湯　用青翠梅三斤十二兩生甘草末四兩炒¶
　鹽一斤生薑一斤四兩青椒三兩紅乾椒半兩將梅¶
　去核擘開兩片大率青梅湯家家有方其分兩亦大¶
　同小異初造之時香味亦同藏至經月便爛熟如黄¶
<pb:KR3j0172_WYG_011-22a>¶
　梅湯耳葢有説焉一者青梅須在小滿前採搥碎核¶
　去仁不得犯手用乾木匙撥去打拌亦然搥碎之後¶
　攤在篩上令水略乾二用生甘草三用炒鹽須待冷¶
　四用生薑不經水浸擂碎五用青椒旋摘晾乾前日¶
　一齊抄拌仍用木匙抄入新瓶内止可藏十餘盞湯¶
　料者乃留些鹽摻面用雙重油紙再紙𦂳扎缾口如¶
　此方得一脆字也梅與薑或略犯手切作絲亦可¶
黄梅湯　肥大黄梅蒸熟去核淨肉一斤炒鹽三錢乾¶
<pb:KR3j0172_WYG_011-22b>¶
　薑末一錢半乾紫蘇二兩甘草檀香末隨意拌勻置¶
　磁器中晒之收貯加糖㸃服夏月調水更妙¶
鳳池湯　烏梅去仁留核一斤甘草四兩炒鹽一兩水¶
　煎成膏¶
　一法各等分三味杵為末拌勻實按入瓶臘月或伏¶
　中合半年後焙乾為末㸃服或用水煎成膏亦可¶
橘湯　橘一斤去壳與中白穰膜以皮細切同橘肉搗¶
　碎炒鹽一兩甘草一兩生薑一兩搗汁和勻橙子同¶
<pb:KR3j0172_WYG_011-23a>¶
　法曝乾宻封取以㸃湯服之妙甚¶
杏湯　杏仁不拘多少煑去皮尖浸水中一宿如磨菉¶
　豆粉法挂去水或加薑汁少許酥蜜㸃又杏仁三兩¶
　生薑二兩炒鹽一兩甘草為末一兩同擣¶
茴香湯　茴香椒皮六錢炒鹽二錢熟芝麻半升炒麫¶
　一斤同為末熱滚湯㸃服¶
梅蘇湯　烏梅一斤半炒鹽四兩甘草二兩紫蘇葉十¶
　兩檀香半兩炒麫十二兩均和㸃服¶
<pb:KR3j0172_WYG_011-23b>¶
天香湯　白木樨盛開時清晨帶露用杖打下花以布¶
　被盛之揀去蒂蕚頓在淨器内新盆搗爛如泥榨乾¶
　甚收起每一斤加甘草一兩鹽梅十個搗為餅入磁¶
　罈封固用沸湯㸃服¶
暗香湯　梅花將開時清旦摘取半開花頭連蒂置磁¶
　瓶内每一兩重用炒鹽一兩洒之不可用手漉壊以¶
　厚紙數重宻封置陰處次年春夏取開先置蜜少許¶
　於盞内然後用花二三朶置於中滚湯一泡花頭自¶
<pb:KR3j0172_WYG_011-24a>¶
　開如生可愛充茶香甚(一云䗶㸃花蕋陰/乾如上加汁亦可)¶
須問湯　東坡居士歌䟦云三錢生薑(乾/用)一升&KR0037;(乾用/去核)¶
　二兩白鹽(炒/黄)一兩草(炙去/皮)丁香木香各半錢約量陳¶
　皮一處搗(去/白)煎也好㸃也好紅白容顔直到老¶
杏酪湯　板杏仁用三兩半百沸湯二升浸葢却候冷¶
　即便換沸湯如是五度了逐個掐去皮尖入小砂盆¶
　内細研次用好蜜一斤於銚子内煉三沸看滚掇起¶
　候半冷旋傾入杏汁又研如是旋添入研和勻以之¶
<pb:KR3j0172_WYG_011-24b>¶
　㸃湯服¶
鳳髓湯　潤肺療咳嗽　松子仁胡桃肉(湯浸去皮/各用一兩)蜜¶
　半兩¶
　右件研爛次入蜜和勻每用沸湯㸃服¶
醍醐湯　益知生津　烏梅(一斤搥碎用水兩大碗/慢火煎至一碗澄清)¶
　&KR1190;砂(二兩/碾末)白檀末(一/錢)麝香　蜜(三斤/)¶
　右將梅水&KR1190;砂蜜三件一處於砂石器内熬之候赤¶
　色為度冷定入白檀麝香毎用一二匙㸃湯服¶
<pb:KR3j0172_WYG_011-25a>¶
水芝湯　通心氣益精髓¶
　乾蓮實(一斤帶皮炒極/燥搗羅為細末)粉草(一兩/㣲炒)¶
　右為細末每二錢入鹽少許沸湯㸃服蓮實搗羅至¶
　黑皮如鐵不可搗則去之世人用蓮實去黑皮多不¶
　知也此湯夜坐過饑氣乏不欲取食則飲一盞大能¶
　補虛助氣昔仙人務光子服此得道¶
茉莉湯　將蜜調塗在椀中心抹勻不令洋流每於凌¶
　晨採摘茉莉花三二十朶將蜜椀葢花取其香氣薫¶
<pb:KR3j0172_WYG_011-25b>¶
　之午間去花㸃湯甚香¶
香橙湯　寛中快氣消酒　大橙子(二斤去核切作/片片連皮用)¶
　檀香末(半/兩)　生薑(一兩切半/斤子焙乾)　甘草末(一/兩)　鹽(三/錢)¶
　右二件用淨砂盆内碾爛如泥次入白檀末甘草末¶
　竝和作餅子焙乾碾為細末每用一錢沸湯㸃服¶
橄㰖湯　止渇生津¶
　百藥煎(二/兩)　白芷(一/錢)　檀香(五/錢)　甘草(炙五/錢)¶
　右件搗為細末沸湯㸃服¶
<pb:KR3j0172_WYG_011-26a>¶
荳蔲湯　治一切冷氣心腹脹滿胷膈痞滯噦逆嘔吐¶
　泄㵼虛滑水榖不消困倦少力不思飲食(出局/方)¶
　肉荳蔲仁(一斤麫/裹煨)　甘草(炒四/兩)　白麵(炒一/斤)¶
　丁香枝梗(只用枝/五錢)　鹽(炒二/兩)¶
　右為末每服貳錢沸湯煎服食前服妙¶
解醒湯　中酒後服¶
　白茯苓(一錢/半)　白荳蔲仁(五/錢)　木香(三/錢)　神麯(一錢/炒黄)¶
　橘紅(一錢/半)　　蓮花青皮(一/分)　澤㵼(一/錢)　&KR1190;砂(三/錢)¶
<pb:KR3j0172_WYG_011-26b>¶
　葛花(半/兩)　　　猪苓(去黒皮/一錢半)　亁薑(一/錢)　白术(二/錢)¶
　右為細末和勻每服二錢白湯調下但得㣲汗酒疾¶
　去矣不可多食¶
木𤓰湯　除濕止渇快氣¶
　乾木𤓰(去皮淨/四兩)　白檀(五/錢)　沉香(三/錢)　茴香(炒五/錢)¶
　白荳蔲(五/錢)　　　&KR1190;砂(五/錢)　粉草(一兩/半)　亁生薑(半/兩)¶
　右為極細末每用半錢加鹽沸湯㸃服¶
無塵湯　水晶糖霜(二/兩)　梅花片腦(二/分)¶
<pb:KR3j0172_WYG_011-27a>¶
　右將糖霜乳細羅過入腦子再碾勻每用一錢沸湯¶
　㸃服不可多多則人厭也¶
緑雲湯　食魚不可飲此湯¶
　荆芥穗(四/兩)　白术(二/兩)　粉草(二/兩)¶
　右為細末入鹽㸃用¶
栢葉湯　採嫩栢葉線繫垂掛一大甕中紙糊其口經¶
　月取用如未甚亁更閉之至亁取為末如嫩草色不¶
　用甕只宻室中亦可但不及甕中者青翠若見風則¶
<pb:KR3j0172_WYG_011-27b>¶
　黄矣此湯可以代茶夜話飲之尤醒睡飲茶多則傷¶
　人耗精氣害脾胃栢葉湯甚有益又不如新採洗淨¶
　㸃更為上¶
三妙湯　地黄枸杞實各取汁一升蜜半升銀器中同¶
　煎如稀餳每服一大匙湯調酒皆可實氣養血久服¶
　益人¶
亁荔枝湯　白糖(二/斤)　大烏梅肉(五兩用湯/蒸去澁水)¶
　桂末(少/許)　生薑絲(少/許)　甘草(少/許)¶
<pb:KR3j0172_WYG_011-28a>¶
　右將糖與烏梅肉等搗爛以湯調用¶
清韻湯　&KR1190;砂末(三/兩)　石菖蒲末(一/兩)　甘草末(五/錢)¶
　入鹽少許白湯㸃用¶
橙湯　橙子(五十/箇)　亁山藥末(一/兩)　甘草末(一/兩)¶
　白梅肉(四/兩)¶
　右搗爛焙亁揑成餅子白湯用¶
桂花湯　桂花(焙乾為/末四兩)　乾薑(少/許)　甘草(少/許)¶
　右為末和勻量入鹽少許貯磁罐中莫令出氣時常¶
<pb:KR3j0172_WYG_011-28b>¶
　用白湯㸃用¶
洞庭湯　陳皮(去皮/四兩)　生薑(四/兩)¶
　右將薑與橘皮同淹一宿晒亁入甘草末六兩白梅¶
　肉三十箇炒鹽(五/錢)和勻沸湯㸃用¶
木𤓰湯　木𤓰(十/兩)　生薑末(二/兩)　炒鹽(二/兩)　甘草末(三/兩)¶
　紫蘇末(十/兩)¶
　右五味和勻沸湯㸃用手足酸服之妙¶
　又一方加&KR1190;砂二兩為末山藥末三兩消食化氣壯¶
<pb:KR3j0172_WYG_011-29a>¶
　脾¶
參麥湯　人參(一/錢)　門冬(六/分)　五味(三/分)¶
　入小礶煎成湯服¶
菉荳湯　將菉荳淘淨下鍋加水大火一滚取湯停冷¶
　色碧食之解暑如多滚則色濁不堪食矣¶
　熟水類(十二種/)¶
稻葉熟水　採禾苖晒亁每用滚湯入壺中燒稻葉帶¶
　焰投入葢宻少頃㵼服香甚¶
<pb:KR3j0172_WYG_011-29b>¶
橘葉熟水　採取晒亁如上法泡用¶
紫蘇熟水　取葉火上隔紙烘焙不可翻動候香收起¶
　每用以滚湯洗泡一次傾去將泡過紫蘇入壺傾入¶
　滚水服之能寛胸導滯¶
沉香熟水　用上好沉香一二小塊爐燒烟以壺口覆¶
　爐不令烟氣旁出烟盡𢚩以滚水投入壺内葢宻㵼¶
　服¶
丁香熟水　用丁香一二粒搥碎入壺傾上滚水其香¶
<pb:KR3j0172_WYG_011-30a>¶
　鬱然但少熱耳¶
砂仁熟水　用砂仁三五顆甘草一二錢碾碎入壺中¶
　加滚湯泡上其香可食甚消壅隔去胷膈鬱滯¶
花香熟水　採茉莉玫瑰摘半開蕋頭用滚湯一碗停¶
　冷將花蕋浸水中葢碗宻封次早用時去花先装滚¶
　湯一壺入浸花水一二小盞則壺湯皆香藹可服¶
檀香熟水　如沉香熟水方法¶
荳蔲熟水　用荳蔲一錢甘草三錢石菖蒲五分為細¶
<pb:KR3j0172_WYG_011-30b>¶
　片入淨瓦壺瓶以滚水食之如味濃再加熱水可用¶
桂漿　官桂(一兩/為末)　白蜜(二/碗)先將水二斗煑作一斗多¶
　入磁罈中候冷入桂蜜二物攪二百餘遍初用油紙¶
　一層外加綿紙數層蜜封罈口五七日其水可服或¶
　以木楔罈口蜜封置井中三五日氷凉可口每服一¶
　二杯祛暑解煩去熱生凉百病不作¶
香櫞湯　用大香櫞不拘多少以二十個為䂓切開將¶
　内瓤以竹刀刮出去囊袋并筋收起將皮刮去白細¶
<pb:KR3j0172_WYG_011-31a>¶
　細切碎笊籬熱滚湯中焯一二次榨亁収起入前瓤¶
　内加炒鹽四兩甘草末一兩檀香末三錢沉香末一¶
　錢不用亦可白豆仁末二錢和勻用瓶宻封可久藏¶
　用每以筯挑一二匙沖白滚湯服胷膈脹滿膨氣醒¶
　酒化食導痰開鬱妙不可言不可多服恐傷元氣¶
　粥糜類(三十/八種)¶
芡實粥　用芡實去殻三合新者研成膏陳者作粉和¶
　粳米三合煑粥食之益精氣强智力聦耳目¶
<pb:KR3j0172_WYG_011-31b>¶
蓮子粥　用蓮肉一兩去皮煑爛細搗入糯米三合煑¶
　粥食之治同上¶
竹葉粥　用竹葉五十片　石膏二兩水三碗煎至二¶
　碗澄清去楂入米三合煑粥入白糖一二匙食之治¶
　膈上風熱頭目赤¶
蔓菁粥　用蔓菁子二合研碎入水二大碗絞出清汁¶
　入米三合煑粥治小便不利¶
牛乳粥　用眞生牛乳一鍾先用白米作粥煑半熟去¶
<pb:KR3j0172_WYG_011-32a>¶
　少湯入牛乳待煑熟盛碗再加酥一匙食之¶
甘蔗粥　用甘蔗榨漿三碗入米四合煑粥空心食之¶
　治咳嗽虛熱口燥涕濃舌亁¶
山藥粥　用羊肉四兩爛搗入山藥末一合加鹽少許¶
　粳米三合煑粥食之治虛勞骨蒸¶
枸杞粥　用甘州枸杞一合入米三合煑粥食之¶
紫蘇粥　用紫蘇研末入水取汁煑粥將熟諒加蘇子¶
　汁攪勻食之治老人脚氣(須用家/蘇方妙)¶
<pb:KR3j0172_WYG_011-32b>¶
地黄粥　十月内生新地黄十餘斤搗汁每汁一斤入¶
　白蜜四兩熬成膏收貯封好每煑粥三合入地黄膏¶
　三二錢酥油少許食之滋陰潤肺¶
胡麻粥　用胡麻去皮蒸熟更炒令香用米三合淘淨¶
　入胡麻二合研汁同煑粥熟加酥食之¶
山栗粥　用栗子煑熟揉作粉入米煑粥食之¶
菊苖粥　用甘菊新長嫩頭叢生葉摘來洗淨細切入¶
　鹽同米煑粥食之清目寜心¶
<pb:KR3j0172_WYG_011-33a>¶
杞葉粥　用枸杞子新嫩葉如上煑粥亦妙¶
薏苡粥　用薏仁淘淨對配白米煑粥入白糖一二匙¶
　食之¶
沙榖米粥　用沙榖米檢淨水略淘滚水内下一滚即¶
　起庶免作糊治下痢甚驗¶
蕪蔞粥　用沙礶先煑赤豆爛熟候煑米粥少沸傾赤¶
　豆同粥再煑食之¶
梅粥　收拾梅花瓣淨用雪水煑粥候粥熟下梅瓣一¶
<pb:KR3j0172_WYG_011-33b>¶
　滚即起食之¶
荼䕷粥　採荼䕷花片用甘草湯焯過候粥熟同煑又¶
　採木香花嫩葉就甘草湯焯過以油鹽薑醯為菜二¶
　味清芬眞仙供也¶
河祗粥　用海鮝煑爛去骨細拆候粥熟同煑攪勻食¶
　之¶
山藥粥　用淮山藥為末四六分配米煑粥食之甚補¶
　下元¶
<pb:KR3j0172_WYG_011-34a>¶
羊腎粥　枸杞葉半斤米三合羊腎兩個碎切葱頭五¶
　箇亁者亦可同煑粥加些鹽味食之大治腰脚疼痛¶
麋角粥　用煑過膠的麋角霜作細末每粥一盞入末¶
　一錢鹽少許食之治人下元虛弱¶
鹿腎粥　用鹿腎二個去脂膜切細入少鹽先煑爛¶
　米三合煑粥治氣虛耳聾　一方加蓯蓉二兩酒洗¶
　去皮同腎入粥煑亦妙¶
猪腎粥　用人參二分葱白些少防風一分俱搗作末¶
<pb:KR3j0172_WYG_011-34b>¶
　同粳米三合入鍋煑半熟將猪腎一對去膜預切薄¶
　片淡鹽醃頃刻放粥鍋中投入再莫攪動慢火更煑¶
　良久食之能治耳聾¶
羊肉粥　用爛羊肉四兩細切加人參末一錢白茯苓¶
　末一錢大&KR0037;二個切細黄𦒿五分入粳米三合入好¶
　鹽三二分煑粥食之治羸弱壯陽¶
匾豆粥　白匾豆半斤人參二錢作細片用水煎汁下¶
　米作粥食之益精力又治小兒霍亂¶
<pb:KR3j0172_WYG_011-35a>¶
茯苓粥茯苓為末浄一兩粳米二合先煑粥熟下茯¶
　苓末同煑起食治欲睡不得睡¶
蘇麻粥　眞紫蘇子大麻子各五錢水洗淨㣲炒香同¶
　水硏如泥取汁將二子汁化湯煑粥治老人諸虛結¶
　久風秘不解壅聚膈中腹脹惡心¶
竹𤁋粥　如嘗煑粥以竹𤁋下半甌食之能治痰火¶
門冬粥　麥門冬生者洗淨絞汁一盞白米二合薏苡¶
　仁一合生地黄絞汁二合生薑汁半盞先將薏仁白¶
<pb:KR3j0172_WYG_011-35b>¶
　米煑熟后下三味汁煑成稀粥治翻胃嘔逆¶
蘿蔔粥　用不辣大蘿蔔入鹽煑熟切碎如荳入粥將¶
　起一滚而食¶
百合粥　生百合一升切碎同蜜一兩窨熟煑粥將起¶
　入百合三合同煑食之妙甚¶
仙人粥　何首烏赤者為雄白者為雌大者為佳¶
　採大者不可犯鐵竹刀刮去皮切成片收起每用五¶
　錢砂礶煑爛下白米三合煑粥¶
<pb:KR3j0172_WYG_011-36a>¶
山茱茰粥¶
　採去皮搗研為泥粉每用一盞入蜜二匙同炒令凝¶
　揉同粥攪食作麫亦可¶
乳粥　用肥人乳候煑粥半熟去湯下入乳汁代湯煑¶
　熱置碗中加酥油一二錢旋攪甘美大補元氣無酥¶
　亦可¶
枸杞子粥　用生者研如泥亁者為末每粥一甌加子¶
　末半盞白蜜一二匙和勻食之大益¶
<pb:KR3j0172_WYG_011-36b>¶
肉米粥　用白米先煑成軟飯將雞汁或肉汁蝦汁湯¶
　調和清過用熟肉碎切如豆再加茭笋香藎或松穰¶
　等物細切同飯下湯内一滚即起入供以醎菜為過¶
　味甚佳¶
菉豆粥　用菉豆淘淨下湯鍋多水煑爛次下米以𦂳¶
　火同熬成粥候冷食之甚宜夏月適可而止不宜多¶
　吃¶
口數粥　十二月二十五日夜用赤豆煑粥同菉豆法¶
<pb:KR3j0172_WYG_011-37a>¶
　一家之人大小分食若出外未回者亦留與吃謂之¶
　口數粥能除瘟疫辟癘鬼出田家五行¶
　菓實粉麫類¶
藕粉　法取麤藕不限多少洗淨截斷浸三日夜每日¶
　換水㸔灼然潔淨漉出搗如泥漿以布絞淨汁又將¶
　藕楂搗細又絞汁盡濾出惡水以清水少和攪之然¶
　後澄去清水下即好粉¶
鷄頭粉　取新者晒亁去殻搗之成粉¶
<pb:KR3j0172_WYG_011-37b>¶
栗子粉　取山栗切片晒亁磨成細粉¶
菱角粉　去皮如治藕法取粉¶
薑粉　　以生薑研爛絞汁澄粉用以和羮¶
葛粉　　去皮如上法取粉開胃止煩渇¶
茯苓粉　取苓切片以水浸去赤汁又換水浸一日如¶
　上法取粉拌米煑粥補益最佳¶
松栢粉　取葉在帶露時採之經隔一宿則無粉矣取¶
　嫩葉搗汁澄粉如嫩草欝蔥可愛¶
<pb:KR3j0172_WYG_011-38a>¶
百合粉　取新者搗汁如上法取粉亁者可磨作粉¶
山藥粉　取新者如上法乾者可磨作粉¶
蕨粉　　作餅食之甚妙有治成貨者¶
蓮子粉　乾者可磨作粉¶
芋粉　　取白芋如前法作粉紫者不用¶
蒺藜粉　臼中搗去刺皮如上法取粉輕身去風¶
括蔞粉　去皮如上法取粉¶
茱茰麵　取粉如上法¶
<pb:KR3j0172_WYG_011-38b>¶
山藥撥魚　白麫一斤好荳粉四兩水攪如調糊將煑¶
　熟山藥研爛同麫一并調稠用匙逐條撥入滚湯鍋¶
　内如魚片候熟以肉汁食之無汁&KR0727;内加白糖可吃¶
百合麫　用百合搗為粉和&KR0727;捜為餅為麫食亦可¶
　已上諸粉不惟取籠為造凡煑粥俱可配煑凡和麫¶
　用黒豆汁和之再無麫毒之害¶
　脯鮓類(五十/種)¶
　　千里脯¶
<pb:KR3j0172_WYG_011-39a>¶
牛羊猪肉皆可精者一斤醲酒二盞淡醋一&KR0678;白鹽四¶
錢蔥三錢茴香花椒末一錢拌一宿文武火煑令汁亁¶
晒之妙絶可安一月¶
　　肉鮓(名梅/葉鮓)¶
精肉一斤去筋鹽一兩入炒米粉些少多要酸肉皮三¶
斤滚水焯切薄絲片同精肉切細拌用箬包每餅四兩¶
重冬天灰火焙三日用葢上留一小孔夏天一週時可¶
吃¶
<pb:KR3j0172_WYG_011-39b>¶
　　搥脯¶
新宰圏猪帶熱精肉一斤切作四五塊少鹽半兩搙入¶
肉中直待筋脉不收日晒半亁量用好酒和水并花椒¶
蒔蘿橘皮熳火煑亁碎搥¶
　　火肉¶
以圏猪方殺下只取四隻精腿乘熱用鹽每一斤肉鹽¶
一兩從皮擦入肉内令如綿軟以石壓竹柵上置缸内¶
二十日次第三畨五次用稻柴灰一重間一重疊起用¶
<pb:KR3j0172_WYG_011-40a>¶
稻草烟熏一日一夜掛有烟處初夏水中浸一日夜淨¶
洗仍前掛之¶
　　臘肉¶
肥嫩獖猪肉十斤切作二十段鹽八兩酒二斤調勻猛¶
力搙入肉中令如綿軟大石壓去水痕十分亁以剰下¶
所醃酒調糟塗肉上以篾穿掛通風處　又法肉十斤¶
先以鹽二十兩煎湯澄清取汁置肉汁中二十日取出¶
掛通風處　一法夏月鹽肉炒鹽擦入勻醃一宿掛起¶
<pb:KR3j0172_WYG_011-40b>¶
見有水㾗便用大石壓去水亁掛風中¶
　　炙魚¶
鱭魚新出水者治淨炭上十分炙亁收藏一法以鱭魚¶
去頭尾切作段用油炙熟每段用箬間盛瓦罐内泥封¶
　　水醃魚¶
臘中鯉魚切大塊拭亁一斤用炒鹽四兩擦過淹一宿¶
洗淨晾亁再用鹽二兩糟一斤拌勻入瓮紙篘泥封塗¶
　　蟹生¶
<pb:KR3j0172_WYG_011-41a>¶
用生蟹刴碎以麻油先熬熟冷并草果茴香砂仁花椒¶
末水薑楜椒俱為末再加葱鹽醋共十味入蟹内拌勻¶
即時可食¶
　　魚鮓¶
鯉魚青魚鱸魚鱘魚皆可造治去鱗腸舊筅箒緩刷去¶
脂膩腥血十分令淨掛當風一二日切作小方塊每十¶
斤用生鹽一斤夏月一斤四兩拌勻醃器内冬二十日¶
春秋减之布裹石壓令水十分亁不滑不韌用川椒皮¶
<pb:KR3j0172_WYG_011-41b>¶
二兩蒔蘿茴香砂仁紅豆各半兩甘草少許皆為麤末¶
淘淨白粳米七八合炊飯生麻油一斤半純白葱絲一¶
斤紅麫一合半搥碎已上俱拌勻磁器或水桶按十分¶
實荷葉葢竹片扎定更以小石壓在上候其日熟春秋¶
最宜造冬天預醃下作坯可留臨用時旋將料物扛拌¶
此都中造法也鱭魚同法但要亁方好¶
　　肉鮓¶
生燒猪羊腿精批作片以刀背勻搥三兩次切作塊子¶
<pb:KR3j0172_WYG_011-42a>¶
沸湯隨漉出用布内扭亁每一斤入好醋一盞鹽四錢¶
椒油草果砂仁各少許供饌亦珍美¶
　　大熝肉¶
肥嫩在圏猪約重四十斤者只取前腿去其脂剔其骨¶
去其拖肚淨取肉一塊切成四五斤塊又切作十字為¶
四方塊白术煑七八分熟撈起停冷搭精肥切作片子¶
厚一指淨去其浮油水用少許厚汁放鍋内先下熝料¶
次下肉又次淘下醬水又次下元汁燒滚又次下末子¶
<pb:KR3j0172_WYG_011-42b>¶
細熝料在肉上又次下紅麯末以肉汁解薄傾在肉上¶
文武火燒滚令沸直至肉料上下皆紅色方下宿汁略¶
下鹽去醬板次下鰕汁掠去浮油以汁清為度調和得¶
所頓熱用之其肉與汁再不下鍋¶
豉汁鵝同法但不用紅麯加些豆豉擂在汁内捉清汁¶
法以元去浮油用生鰕和醬搗在汁内一邊燒火使鍋¶
中一邊滚起泛來掠去之如無鰕汁以猪肝擂碎和水¶
傾入代之三四次下鰕汁方無一㸃浮油為度¶
<pb:KR3j0172_WYG_011-43a>¶
留宿汁法宿汁每日煎一滚停貯少時定清方好如不¶
用入錫器内或瓦礶内蓋好掛井中¶
用紅麯法每麯一酒盞許隔宿酒浸令酥研如泥以肉¶
汁解薄下　　麄熝料方用官桂白芷良薑等分不切完¶
用　細熝料方甘草多用官桂白芷良薑桂花檀香霍¶
香細辛甘松花椒宿砂紅豆杏仁等分為細末用¶
凡肉汁要十分清不見浮油方妙肉却不要乾枯¶
　　帶凍鹽醋魚¶
<pb:KR3j0172_WYG_011-43b>¶
鮮鯉魚切作小塊鹽醃過醤煑熟收起却下魚鱗及荆芥同煎滚¶
去查候汁稠調和滋味得所錫器蜜盛置井中或水上用濃薑醋澆¶
　　　𤓰虀¶
醬𤓰生薑葱白淡笋亁或茭白鰕米鷄胸肉各等分切作¶
長條絲兒香油炒過供之¶
　　　水鷄亁¶
治淨大水鷄湯中煑浮即撈起以石壓之令十分亁收¶
　　　算條巴子¶
<pb:KR3j0172_WYG_011-44a>¶
猪肉精肥各另切作三寸長大如算子様以砂糖花椒¶
末宿砂末調和得所拌勻晒亁蒸熟¶
　　燥子蛤蜊¶
用猪肉肥精相半切作小骰子塊和些酒煑半熟入醤¶
次下花椒砂仁葱白鹽醋和勻再下菉豆粉或&KR0727;水調¶
下鍋内作膩一滚盛起以蛤蜊先用水煑去壳排在湯¶
鼓子内以燥子肉洗供新韮胡葱菜心猪腰子笋茭白¶
同法¶
<pb:KR3j0172_WYG_011-44b>¶
　　爐焙鷄¶
用鷄一隻水煑八分熟刴作小塊鍋内放油少許燒熱¶
放鷄在内略炒以□子或椀葢定燒極熱醋酒相半入¶
鹽少許烹之候亁再烹如此數次候十分酥熟取用¶
　　蒸鰣魚¶
鰣魚去腸不去鱗用布拭去血水放盪鑼内以花椒砂¶
仁醤擂碎水洒葱拌勻其味和蒸去鱗供食¶
　　酥骨魚¶
<pb:KR3j0172_WYG_011-45a>¶
大鯽魚治淨用醤水酒少許紫蘇葉大撮甘草些少煑¶
半日候熟供食¶
　　川猪頭¶
猪頭先以水煑熟切作條子用砂糖花椒砂仁醤拌勻¶
重湯蒸頓煑爛剔骨扎縛作一塊大石壓實作膏糟食¶
　　釀肚子¶
用猪肚一個治淨釀入石蓮肉洗擦苦皮十分淨白糯¶
米淘淨與蓮肉對半實裹肚子肉用線扎𦂳煑熟壓實¶
<pb:KR3j0172_WYG_011-45b>¶
候冷切片(煑熟肚子將帋鋪地放上用好醋噴肚/用鉢葢上少頃取食其肚肉皆厚可食)¶
　　夏月醃肉法¶
用炒過熱鹽擦肉令軟匀下缸内石壓一夜掛起見水¶
㾗即以大石壓亁掛當風處不敗¶
　　醃猪舌牛舌法¶
每舌一斤用鹽八錢一方用五錢好酒一碗川椒蒔蘿¶
茴香麻油少許細切葱白醃五日翻三四次索穿掛當¶
風處陰亁紙&KR0724;盛藏煑用¶
<pb:KR3j0172_WYG_011-46a>¶
　　風魚法¶
用青魚鯉魚破去腸胃每觔用鹽四五錢醃七日取起¶
洗淨拭亁腮下切一刀將川椒茴香加炒鹽擦入腮内¶
併腹裏外以紙包裹外用麻皮扎成一個挂於當風之¶
處腹内入料多些方妙¶
　　肉生法¶
用精肉切細薄片子醬油洗淨入火燒紅鍋爆炒去血¶
水㣲白即好取出切成絲再加醬𤓰糟蘿蔔大蒜砂仁¶
<pb:KR3j0172_WYG_011-46b>¶
草果花椒橘絲香油拌炒肉絲臨食加醋和勻食之甚¶
美¶
　　魚醬法¶
用魚一斤切碎洗淨後炒鹽三兩花椒一錢茴香一錢¶
亁薑一錢神麯二錢紅麯五錢加酒和勻拌魚肉入磁¶
瓶封好十日可用吃時加葱花少許¶
　　糟猪頭蹄爪法¶
用猪頭蹄爪煑爛去骨布包攤開大石壓匾實落一宿¶
<pb:KR3j0172_WYG_011-47a>¶
糟用甚佳¶
　　酒發魚法¶
用大鯽魚破開去鱗眼腸胃不要見生水用布抹亁每¶
斤用神麯一兩紅麯一兩為末拌炒鹽二兩胡椒茴香¶
川椒亁薑各一兩拌勻&KR0724;入魚空肚内加料一層共&KR1019;¶
入罈内包好泥封十二月内造了至正月十五後開又¶
畨一轉入好酒浸滿泥封至四月方熟取吃可留一二¶
年¶
<pb:KR3j0172_WYG_011-47b>¶
　　酒醃蝦法¶
用大蝦不見水洗剪去鬚尾每斤用鹽五錢淹半日𤁋¶
亁入瓶中蝦一層放椒三十粒以椒多為妙或用椒拌¶
蝦装入瓶中亦妙装完每斤用鹽三兩好酒化開澆入¶
瓶内封好泥頭春秋五七日即好吃冬月十日方好¶
　　湖廣鮓法¶
用大鯉魚十觔細切丁香塊子去骨并雜物先用老黄¶
米炒燥碾末約有升半配以炒紅麯升半共為末聽用¶
<pb:KR3j0172_WYG_011-48a>¶
將魚塊稱有十斤用好酒二碗鹽一斤夏月用鹽一斤¶
四兩拌魚醃磁器内冬醃半月春夏十日取起洗淨布¶
包榨十分亁以川椒二兩砂仁一兩茴香五錢紅豆五¶
錢甘草少許為末麻油一斤八兩葱白頭一斤先合米¶
麯末一升拌和納罈中用石壓實冬月十五日可吃夏¶
月七八日可吃吃時再加椒料米醋為佳¶
　　水煠肉(又名/擘燒)¶
將猪肉生切作二指大長條子兩面用刀華界如磚堦¶
<pb:KR3j0172_WYG_011-48b>¶
様次將香油甜醤花椒茴香拌勻將切碎肉揉拌勻了¶
少頃鍋内下猪脂熬油一碗香油一碗水一大碗酒一¶
小碗下料拌肉以浸過為止再加蒜榔一兩蒲葢悶以¶
肉酥起鍋食之如無脂油要油氣故耳¶
　　清蒸肉¶
用好猪肉煑一滚取淨方塊水漂過刮淨將皮用刀界¶
碎將大小茴香花椒草菓官桂用稀布包作一包放盪¶
鑼内上壓肉塊先將鷄鵝清過好汁調和滋味澆在肉¶
<pb:KR3j0172_WYG_011-49a>¶
上仍葢大葱醃菜蒜榔入湯鍋内葢住蒸之食時去葱¶
醃菜并包料食之¶
　　炒羊肚兒¶
將羊肚洗淨細切條子一邊大滚湯鍋一邊熱熬油鍋¶
先將肚子入湯鍋笊籬一焯就將粗布紐亁湯氣就火¶
急落油鍋内炒將熟加葱花蒜片花椒茴香醤油酒醋¶
調勻一烹即起香脆可食如遲慢即潤如皮條難吃¶
　　炒腰子¶
<pb:KR3j0172_WYG_011-49b>¶
將猪腰子切開踼去白膜觔絲背面刀界花兒落滚水¶
㣲焯漉起入油鍋一炒加小料葱花芫荽蒜片椒薑醬¶
汁酒醋一烹即起¶
　　蟶鮓¶
蟶一斤鹽(一兩醃一伏時再洗/淨控亁布包石壓加)熟油(五/錢)薑橘絲(五/錢)鹽(一/錢)¶
葱絲(五/分)酒一大盞飯糝(一合/磨米)拌勻入瓶泥封十日可供¶
魚鮓同¶
　　又風魚¶
<pb:KR3j0172_WYG_011-50a>¶
每魚一斤鹽(四/錢)加以花椒砂仁葱花香油薑絲橘細絲¶
醃壓十日挂烟薰處¶
　　糖炙肉并烘肉巴¶
猪肉去皮骨切作二寸大片將砂糖少許去氣息醬大¶
小&KR1708;香花椒拌肉見日一晾即收將香油熬熟下肉葢¶
定勿燒火以酥為度　肉巴用精嫩切條片鹽少醃之¶
後用椒料拌肉見日一晾炭火鐵床上炙之食¶
　　醬&KR0521;糟&KR0521;醉&KR0521;三法¶
<pb:KR3j0172_WYG_011-50b>¶
香油入醬油内亦可久留不砂　糟醋酒醤各一碗&KR0521;¶
多加鹽一碟又法用酒七碗醋三碗鹽二碗醉&KR0521;亦妙¶
　(炭一塊則&KR0521;膏不沙以白芷一錢/入醉&KR0521;則膏結實恐有藥氣不佳)¶
　　晒蝦不變紅色¶
蝦用鹽炒熟盛籮内用井水淋洗去鹽晒亁色紅不變¶
　　煑魚法¶
凡煑河魚先放水下燒則骨酥江海魚先調滚汁下鍋¶
則骨堅也¶
<pb:KR3j0172_WYG_011-51a>¶
　　煑&KR0521;青色蛤蜊脱丁¶
用柿蒂三五箇同&KR0521;煑色青　用枇杷核内仁同蛤蜊¶
煑脱丁¶
　　造肉醬法¶
精肉四斤去筋骨醬一斤八兩研細鹽四兩葱白細切¶
一碗川椒茴香陳皮各五六錢用酒拌各料并肉如稠¶
粥入罈封固晒烈日中十餘日開㸔亁再加酒淡再加¶
鹽又封以泥晒之¶
<pb:KR3j0172_WYG_011-51b>¶
　　黄雀鮓¶
每隻治淨用酒洗拭亁不犯水用麥黄紅麯鹽椒葱絲¶
嘗味和為止却將雀入匾罈内鋪一層上料一層&KR0724;實¶
以箬葢篾片竿定候滷出傾去加酒浸宻封久用¶
　　治食有法條例¶
洗猪肚用麫洗猪臟用砂糖不氣　煑笋入薄荷少加¶
鹽或以灰則不蘝　糟&KR0521;罈上加皂角半錠可留久洗¶
魚滴生油一二㸃則無涎煑魚下末香不腥　煑鵝下¶
<pb:KR3j0172_WYG_011-52a>¶
櫻桃葉數片易軟煑陳臘肉將熟取燒紅炭投數塊¶
入鍋内則不油蘝氣　煑諸般肉封鍋口用楮實子一¶
二粒同煑易爛又香　夏月肉單用醋煑可留十日¶
&KR0727;不宜生水過用滚湯停冷過之¶
燒肉忌桑柴火　醬&KR0521;糟&KR0521;忌燈照則沙　酒酸用赤¶
小豆一升炒焦袋盛入酒罈中則好　染坊𤁋過淡灰¶
晒亁用以包藏生黄𤓰茄子至冬月可食　用松毛包¶
藏橘子三四月不亁菉豆藏橘亦可¶
<pb:KR3j0172_WYG_011-52b>¶
五月以麥麫煑成粥糊入鹽少許候冷傾入甕中收新¶
鮮紅色未熟桃納滿甕中封口至冬月如生　宻煎黄¶
梅時換蜜用細辛放頂上(不生/小蟲)用臘水同薄荷一握明¶
礬少許入瓮中投浸枇杷林檎楊梅于中顔色不變味¶
凉可食¶
　¶
　¶
　遵生八牋卷十一¶
